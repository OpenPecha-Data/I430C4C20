༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W30514
ImageGroup:
11PD96328
7542108891
LCCN:
n/a
ISBN:
Title:
རྗེ་སྒོ་བློ་གསུམ་གྱི་དྲང་ངེས་ཕྱོགས་བསྒྲིགས་
|rje sgo blo gsum gyi drang nges phyogs bsgrigs
ཆོས་ཀྱི་རྒྱལ་མཚན་
Author:
chos kyi rgyal mtshan
n/a
Descriptor:
Original Publication:
byang chub lo ma dpe tshogs;n/a
lan kru'u
Place:
Publisher:
kan su'u mi rigs dpe skrun khang
Date:
2003
1
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 2009



སྐྱེ་བ་དང་
།
མ
།
་
2
3
ནི།
123་།
སྒྱུ་མའི་ནང
་
་
3:
$
ན་ཏེ།
༄༅།།བྱང་ཆུབ་ལོ་མ་དཔེ་ཚོགས།
གཙོ་སྒྲིག་པ།
ཆ་རིས་སྐལ་བཟང་ཐོགས་མེད།
གཙོ་སྒྲིག་གཞོན་པ།
བཛྲ་ཚུལ་ཁྲིམས།
སྐལ་བཟང་རྒྱ་མཚོ།
སྐལ་བཟང་འཕྲིན་ལས།
མཛོད་དགེ་བཟོད་པ། །
ད་ཉིན་
19]
3gp+
p
# #： HH • IIGEREE
J##： #/j༥ · % juk/k
嘎藏加措
嘎藏陈来
t #E
14
༢
1:|
/
:
་
་ པ
ན
0
མནུ :
ནན་
1:|: :
1
//12
02/
ཉིན།
ད་སྐྱེད་
ཚུར་
g，
ན་
ནR
དེར
1
ཉི
ད་
རྒྱུན་
17:
ཚུན་
1
།
ཀy 31
བ་ཚོ།
1:29
ནན་རྒྱུད་ནི་
༣
ཀྱི་



༄༅།།བྱང་ཆུབ་ལོ་མ་དཔེ་ཚོགས།
1:14:
1
༄༅།།རྗེ་སྒོ་བློ་གསུམ་གྱི་དྲང་ངེས་ཕྱོགས་
བསྒྲིགས་བཞུགས་སོ།།
TOKYO
ORRISOROKORR
Food
་
|:ཀྱི
1
་
པ
!
1:
4
:
1
བ བ པ
23
:
!
:
g
བ
ས བ ས པ
!
ས
|:#*
2 ?
:
:3
2:1
6
1:|
:
།
9
7:2
:
བ
a
་་་་་
31 :
ས པ ས བ
| 11
ད་
， , ་ ་
:13 :
3 1 :21:
:::
41 ::21 :| : ་་་་་་་ ལ་་་་་
k 1 32 : 31: ::
01
1:
3 1:11
31
3351:|:
11
13338
13316
h ?
་
+61::
་་
: 2 :
:23:1?
33:
1:|:
:
1:
12 1
1
s
ས ས 11
བ བ པ
:
?
2
1
པ་
21
:31:
199
ROOS
:
21
1
1:|:
3
:
3
1
$
?
?
:
ས
33
1:
|:
:|:
1
3
བ བ བ :
བས ，，
1:39
2
: 33:
:52
[2 ]
s:
16:
:
:
3
2g
13
ཀྱི
:
ས་
:E
:
::
B1
JI
1
:: 11:|:
11:31: 11:|
འདིའི
::
པ་
1:|:
:
1:|
1:|:
ཚོ
་
:
ཚེས་
ན
ནྟི
*
པ ས བ
|
21
:|
:
: |:
:
1
:|:
:
:
S
:
1:|:
23
2}
ར
1:
:
:
དཔག་
།
8?
:|
1:|:
:|
6:
ཚུན
27
2
1
12
གྱིས@
8
3
%
9
9
1:11:31:3
%
::
8 8
%
10:27
798987989
་་།
1:
| ་
དེ་ནི་
18889
གར་མས་
:
2
1:
|:
:
ས
19:མས་
།
1
-
:
:
23
12:
2
1:
g
:
།
31
1:|:
3:
31:
:
1:|:
:
:|:
་
|
1:
11:
ན་་་་་་་
2:
:: 17:1333
77 17
:
OLSSOOSORONE
1
3
1:|:
:4
33
:: 1:
, :
:
>
>
!
:: 12
:
|: 19
:
I
|:
1:
:
བ ནི
་
:
3391
:
:
::
:|:
1:|:
:
:
1
397
: a
g
1:22:1:
1:|:
:
cy
|
ཀན་སུའུ་མི་རིགས་དཔེ་སྐྲུན་ཁང་།



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དཀར་ཆག
• • • • •
•
དྲང་ངེས་རྣམ་འབྱེད་ཀྱི་སྤྱི་དོན་རྒོལ་ངན་ཚར་གཅོད་རིན་པོ་ཆེའི་
ཕྲེང་བ་ཞེས་བྱ་བ་བཞུགས་སོ། ། ....….......
......... རྗེ་བཙུན་ཆོས་ཀྱི་རྒྱལ་མཚན་དཔལ་བཟང་བོས་མཛད། (1)
གསུང་རབ་ཀུན་གྱི་དྲང་བ་དང་ངེས་པའི་དོན་རྣམ་པར་འབྱེད་པ་
ལེགས་པར་བཤད་པའི་སྙིང་བོའི་དགོངས་པ་བརྒལ་ལན་གྱིས་རྣམ་
པར་འབྱེད་པ་ཨུཏྤ་ལའི་འཕྲེང་བ་ཞེས་བྱ་བ་བཞུགས་སོ། ། .........
.....….…......... པཎ་ཆེན་བསོད་ནམས་གྲགས་པས་མཛད།（164）
དྲང་བ་དང་ངེས་པའི་དོན་རྣམ་པར་འབྱེད་པའི་མཐའ་དཔྱོད་འཁྲུལ་
བྲལ་ལུང་རིགས་བཻཌཱུརྱ་དཀར་བོའི་གན་མཛོད་སྐལ་བཟང་རེ་བ་ཀུན་
སྐོང་ཞེས་བྱ་བ་བཞུགས་སོ། ། ........
ཀུན་མཁྱེན་ཆེན་པོ་འཇམ་དབྱངས་བཞད་པའི་རྡོ་རྗེས་མཛད།（311）
དྲང་ངེས་རྣམ་འབྱེད་ཀྱི་ཟིན་བྲིས་བཞུགས་སོ། །
..................
ཀུན་མཁྱེན་ཆེན་པོ་འཇམ་དབྱངས་བཞད་པའི་རྡོ་རྗེས་མཛད།（607)



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
༄༅། །དྲང་ངེས་རྣམ་འབྱེད་ཀྱི་སྤྱི་དོན་རྒོལ་ངན་ཚར་
གཅོད་རིན་པོ་ཆེའི་ཕྲེང་བ་ཞེས་བྱ་བ་བཞུགས་སོ། །
རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོས་མཛད།
ན་མོ་གུ་རུ་མཉྫ་གྷོ་ཥཱ་ཡ། རྗེ་བཙུན་བླ་མ་དམིགས་པ་མེད་
པའི་ཐུགས་རྗེ་ཆེན་པོ་དང་ལྡན་པ་དེའི་ཞབས་ལ་གུས་པས་ཕྱག་་་་
འཚལ་ལོ། ། སྐྱེ་བ་ཀུན་ཏུ་རྗེས་སུ་བཟུང་དུ་གསོལ། གསུང་རབ་
བདུད་རྩིའི་ཉིང་ཁུས་བློ་གྲོས་ཀྱི། ། བཞིན་བཟང་མཛེས་མར་བྱས་
པའི་ལང་ཚོ་ཡིས། །ཤེས་བྱའི་ལུས་ཕྲ་མཐའ་དག་བསྡུས་ཞེས་པའི། །
གྲགས་པའི་དཔལ་ གྱིས་ས་གསུམ་ཁྱབ་ལ་འདུད། ། དེ་ལ་འདིར་ཨ་
བཅོམ་ལྡན་འདས་ཀྱིས་ཟབ་པ་དང་རྒྱ་ཆེ་བའི་གསུང་རབ་ཇི་སྙེད་
ཅིག་བཀའ་སྩལ་བ་རྣམས་ཀྱི་ནང་ནས་ཆེས་ཕུལ་དུ་བྱུང་བ་ནི་ཐེག་པ་
ཆེན་པོའི་སྡེ་སྣོད་ཡིན་ལ། དེ་ལ་ཡང་སྔགས་དང་ཕ་རོལ་ཏུ་ཕྱིན་
པའི་ཚུལ་གཉིས་ལས། དེ་ཁོ་ན་ཉིད་གཙོ་བོར་གཏན་ལ་འབེབས་
ཤིང་དངོས་བསྟན་སྒྲ་ཇི་བཞིན་དུ་ཁས་བླང་དུ་རུང་བའི་ཕ་རོལ་ཏུ་
ཕྱིན་པའི་མདོ་སྡེ་ཟབ་མོའི་དགོངས་པ་ཕྱིན་ཅི་མ་ལོག་པར་ཁོང་དུ་
ཆུད་པ་ནི། རྣམ་གྲོལ་དོན་དུ་གཉེར་པའི་གདུལ་བྱ་རྣམས་ལ་རེ་
ཤིག་མཆོག་ཏུ་གཅེས་ཤིང་། དེ་ཡང་མདོ་སྡེ་དེ་དག་དང་བརྗོད་



བྱང་ཆུབ་ལ་མ་དཔེ་ཚོགས།
=
བྱའི་གཙོ་བོར་སྟོན་ཚུལ་མི་མཐུན་པར་དགོས་པའི་དབང་གིས་ཚུལ་
གཞན་དུ་བཤད་པའི་གསུང་རབ་འགའ་ཞིག་དྲང་དོན་གྱི་གསུང་རབ་
དང་། སྔ་མ་ངེས་དོན་གྱི་གསུང་རབ་ཏུ་སོ་སོར་ཕྱེ་བ་ལ་རག་ལས་
སོ། །དེའི་ཕྱིར་བདེ་བར་གཤེགས་པའི་གསུང་རབ་ཐམས་ཅད་ལ་ཡེ་
ཤེས་ཀྱི་གཟིགས་པ་དག་པའི་ཆོས་ཀྱི་སྤྱན་ལྡན་བདག་ཅག་འགྲོ་བ་
ཐམས་ཅད་ཀྱི་མགོན་གཅིག་པུར་གྱུར་ཅིང་རྩོད་དུས་ཀྱི་རྒྱལ་བ་གཉིས་
པ་རྗེ་བཙུན་ཙོང་ཁ་བ་ཆེན་པོ་བློ་བཟང་གྲགས་པའི་དཔལ་བཟང་བོ་
ཞེས་སྙན་པའི་བ་དན་དཀར་པོ་ས་གསུམ་ན་གཡོ་བ་དེ་ཉིད་ཀྱིས་རྒྱལ་
བའི་གསུང་རབ་ཀྱི་དྲང་བ་དང་ངེས་པའི་དོན་རྣམ་པར་འབྱེད་པའི་
བསྟན་བཅོས་ལེགས་པར་བཤད་པའི་སྙིང་བོ་ཞེས་བྱ་བ་འདི་མཛད།
དེས་ན་འདི་འཆད་པ་ལ་གསུམ། བཤད་པ་ལ་འཇུག་པའི་བྱ་བ།
བཤད་པ་ཉིད་ཉེ་བར་འགོད་པ། བཤད་པ་མཐར་ཕྱིན་བའི་བྱ་
བའོ། །དང་བོ་ལ་གཉིས། མཆོད་པ་བརྗོད་པ་དང་། བཤད་པར་
དམ་བཅས་ཏེ་མཉན་པར་བསྐུལ་བའོ། །དང་བོ་ལ་གཉིས། བསྟན་
བཅོས་གཞན་གྱི་འགྱུར་ཕྱག་དང་མཐུན་པས་མཆོད་པར་བརྗོད་པ་
དང༌། བསྟན་བཅོས་ལུས་ཀྱིས་མཆོད་པར་བརྗོད་པའོ། །དང་བོ་
ནི། ན་མོ་གུ་རུ་མལྷུ་གྷོ་ཥཱ་ཡ། ཞེས་པ་སྟེ། དེ་ཡང་ན་མོ་ཞེས་པ་
འདུད་པའམ་ཕྱག་འཚལ་ཞེས་པའོ། །གུ་རུ་ནི་བླ་མ། མལྦུ་གྷོ་ཥཱ་ནི་
འཇམ་དབྱངས་དང༌། ཡ་ཞེས་པ་ཆེད་དམ་ལའི་དོན་ནོ། །དེ་ལྟར་
ན་བླ་མ་འཇམ་པའི་དབྱངས་ལ་ཕྱག་འཚལ་ལོ། །ཞེས་པ་སྟེ་དེ་ཡང་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བསྟན་བཅོས་འདི་དབུ་སེམས་སོ་ སོའི་དྲང་ངེས་ཀྱི་ཁྱད་པར་ཕྱེ་སྟེ་
དངོས་བོའི་དེ་ཁོ་ན་ཉིད་གཏན་ལ་འབེབས་པའི་བསྟན་བཅོས་ཡིན་
ཞིང༌། མངོན་པའི་སྡེ་སྣོད་དུ་གཏོགས་པས་འཇམ་དབྱངས་ལ་ཕྱག་
འཚལ་བ་བཀས་བཅད་པ་དང་མཐུན་པའི་ཆེད་དུ་མཛད་པའོ། །
གཞན་ཡང་འཇམ་དབྱངས་རྗེ་རང་ཉིད་ཀྱི་ལྷག་པའི་ལྷ་ཡིན་པས་
བསྟན་བཅོས་རྩོམ་པ་ཕལ་ཆེར་ལ་དེ་ལྟར་འབྱུང་ཞིང་། ཁྱད་པར་
དུ་ཡང་། འཇམ་མགོན་བླ་མའི་དྲིན་གྱིས་ལེགས་མཐོང་ནས། །
ཞེས་འཇམ་དབྱངས་ཀྱིས་བཀའ་དྲིན་ལ་བརྟེན་ནས་དྲང་ངེས་ཀྱི་་
དགོངས་པ་ཕྱིན་ཅི་མ་ལོག་པར་རྟོགས་ཞེས་གསུངས་པས། བསྟན་
བཅོས་འདིའི་ཐོག་མར་བཀོད་པ་ཡིན་ནམ་སྙམ་མོ། །
གཉིས་པ་ལ་གཉིས། སྟོན་པ་ལ་མཆོད་པར་བརྗོད་པ་དང༌།
བསྟན་འཛིན་ལ་མཆོད་པར་བརྗོད་པའོ། །དང་བོ་ནི། བདེ་འབྱུང་
སྤྲིན་ལ་ཞོན་དང་ཞེས་སོགས་ཀྱིས་འཆད། དོན་ནི་ཕྱག་འཚལ་ཞེས་
པ་གཞིར་དྲངས། གང་གིས་ན་བློ་བཟང་གྲགས་པས་སོ། །དུས་ནི་
བསྟན་བཅོས་རྩོམ་པའི་ཐོག་མར། གང་ལ་ན་ཐུབ་དབང་ལྷ་ཡི་ལྷ་
ལའོ། །འོ་ན་ཐུབ་པའི་དབང་པོ་ལ་ལྷ་ཡི་ལྷ་ཞེས་བརྗོད་པའི་རྒྱུ་མཚན་
གང་སྙམ་ན། དེའི་རྒྱུ་མཚན་ཡོད་དེ། སྲིད་པ་གསུམ་ན་སྟོབས་
ཀྱིས་དྲེགས་པའི་ང་རོ་ཆེས་ཆེར་སྒྲོགས་པའི་རློམ་པས་ཏེ་ང་རྒྱལ་གྱིས་
འགྱིང་བར་བྱེད་པའི་དབང་ཕྱུག་དང་བརྒྱ་བྱིན་དང་ཚངས་པ་དང་།
དགའ་རབ་དབང་ཕྱུག་དང་ཁྱབ་འཇུག་ལ་སོགས་པ་ལྷ་ཡིན་ལ། དེ་



བྱང་ཆུབ་ལོ་མ་དཔེ་ཚོགས།
རྣམས་ཀྱིས་ཀྱང་བཅོམ་ལྡན་འདས་གང་གི་སྐུ་མཐོང་བའི་མོད་ལ་སྟེ་
དེ་མ་ཐག་ཏུ་ཉི་མས་མེ་ཁྱེར་བཞིན་དུ་དེ་ཐམས་ཅད་ཟིལ་གྱིས་གནོན་
པར་མཛད་པར་གྱུར་པའི་ཚེ། ལྷ་དེ་རྣམས་ཀྱིས་མཛེས་པའི་ཅོད་
པན་ཏེ་སྤྱི་བོས་བཅོམ་ལྡན་འདས་གང་གི་ཞབས་པད་གུས་པས་བསྟེན་
པར་བྱེད་པས་ན་དེ་ལྟར་བརྗོད་པའི་ཕྱིར། འོ་ན་ལྷ་དེ་རྣམས་གང་
ཞེ་ན། དབང་ཕྱུག་ལ་བདེ་འབྱུང་ཞེས་བྱ་སྟེ། མཆོག་ཏུ་དགའ་
བའི་གཟུགས་འཆང་པས་སྐྱེ་བོ་གཞན་གྱིས་མཐོང་ན་ཡིད་ལ་བདེ་བ་
འབྱུང་བས་དེ་ལྟར་བརྗོད་པའི་ཕྱིར། བརྒྱ་བྱིན་ལ་སྤྲིན་ལ་ཞོན་ཞེས་
བྱ་སྟེ་སྤྲིན་དང་འདྲ་བའི་གླང་བོ་ཆེ་རབ་བརྟན་བཞོན་པར་ཡོད་པས་
དེ་ལྟར་བརྗོད་པའི་ཕྱིར། ཚངས་པ་ལ་གསེར་གྱི་མངལ་ཞེས་བྱ་སྟེ་
གྲངས་ཅན་བའི་གཞུང་ལས། གསེར་གྱི་མདོག་ཅན་རབ་མཛེས
པའི། ། སྒོ་ང་ཆུ་ལས་འཁྲུངས་གྱུར་ཏེ། ། ཞེས་ཚངས་པ་གསེར་གྱི་སྒོ་
ང་ལས་སྐྱེས་པར་བཤད་པས་དེ་ལྟར་བརྗོད་པའི་ཕྱིར། དགའ་རབ་
དབང་ཕྱུག་ལ་ལུས་མེད་བདག་པོ་ཞེས་བྱ་སྟེ། དབང་ཕྱུག་ལྷ་མོ་ཨུ་
མས་མཆོད་ཅིང་དཀའ་ཐུབ་ལ་གནས་པས་ན། དགའ་རབ་དབང་
ཕྱུག་གིས་ མདའ་ལྔ་འཕངས་པས། དབང་ཕྱུག་གི་དཀའ་ཐུབ་་་
ཉམས་པས་ན་དེས་རིག་སྟེ་མིག་གསུམ་ལས་མེ་སྦར་ཏེ་དགའ་རབ་
དབང་ཕྱུག་བསྲེགས་ཏེ་ལུས་མེད་པར་བྱས། ཞེས་མངོན་བརྗོད་
ལས་འབྱུང་བས་དེ་ལྟར་བརྗོད་པའི་ཕྱིར། ཁྱབ་འཇུག་ལ་ཐ་གུའི་ལྟོ་
ཞེས་བྱ་སྟེ། བྱིས་པའི་དུས་སུ་ཐ་གུས་ལྟོ་བ་བཅིངས་པར་གྲགས་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པས་དེ་ལྟར་བརྗོད་པའི་ཕྱིར། སོགས་ཁོངས་ནས་ཚོགས་བདག་
དང༌། གཞོན་ནུ་གདོང་དྲུག་དང༌། ཉི་མ་དང་ཟླ་བ་སོགས་འདོན་
ནོ། ། །
གཉིས་པ་ལ་གསུམ་སྲས་ཀྱི་ཐུ་བོ་གཉིས་ལ་མཆོད་པར་བརྗོད་
པ། ཤིང་རྟའི་སྲོལ་འབྱེད་གཉིས་ལ་མཆོད་པར་བརྗོད་པ། ཤིང་
རྟའི་ སྲོལ་ འཛིན་ རྣམས་ ལ་ མཆོད་ པར་ བརྗོད་ པའོ། ། དང་བོ་ནི།
མཁྱེན་བརྩེའི་གཏིང་མཐའ་ཤིན་ཏུ་དཔག་པར་དཀའ། །ཞེས་སོགས་
ཀྱིས་འཆད་དོན་ནི། གུས་ཕྱག་འཚལ། གང་ལ་ན་རྗེ་བཙུན་་་་
འཇམ་པའི་དབྱངས་དང་རྒྱལ་ཚབ་བྱམས་མགོན་གཉིས་ལའོ། །འོ་ན་
དེ་གཉིས་ཡོན་ཏན་ཇི་ལྟ་བུ་དང་ལྡན་ཞེ་ན། དེ་གཉིས་རྒྱ་མཚོ་ཆེན་
པོ་དང་ཆོས་མཚུངས་པ་གསུམ་གྱི་ཡོན་ཏན་དང་ལྡན་ཏེ། རྒྱ་མཚོ་
ཆེན་པོའི་གཏིང་དཔག་དཀའ་བ་དེ་བཞིན་དུ། དེ་གཉིས་ཀྱི་མཁྱེན་
བརྩེ་དེས་ཀྱང་ཡུལ་འདི་ཙམ་ཞིག་རྟོགས་ལ་འདི་ཕན་ཆད་མ་རྟོགས་
ཞེས་པའི་མཐའ་དང་སེམས་ཅན་འདི་ཙམ་ཞིག་གི་དོན་དུས་འདི་ཙམ་
ཞིག་མཛད། དེ་ཕན་ཆད་དུ་མི་མཛད་ཅེས་པའི་གཏིང་དཔག་པར་
དཀའ་ཞིང་། རྒྱ་མཚོ་ཆེན་པོ་ལས་རྦ་རླབས་ཆལ་ཆིལ་གཡོ་བ་དེ་
བཞིན་དུ། དེ་གཉིས་ཀྱིས་ཀྱང་བྱང་ཆུབ་ཀྱི་ཕྱིར་དུ་སྦྱིན་སོགས་སྤྱོད་
པའི་རྦ་རླབས་ཆེན་པོ་ཆལ་ཆིལ་དུ་གཡོ་ཞིང་། རྒྱ་མཚོ་ཆེན་པོ་དེ་
རིན་པོ་ཆེ་རྣམས་ཀྱི་གཏེར་རམ་འབྱུང་གནས་ཡིན་པ་བཞིན་དུ། དེ་
གཉིས་ཀྱང་ལེགས་པར་བཤད་པ་ཐམས་ཅད་ཀྱི་གཏེར་རམ་འབྱུང་
»
༥༠



བྱང་ཆུབ་ལོ་མ་དཔེ་ཚོགས།
ཁུངས་ཡིན་པའི་ཕྱིར། གཉིས་པ་ནི། བདེ་གཤེགས་གསུང་རབ་
ཚུལ་གཉིས་ཤིང་རྟའི་སྲོལ། །ཞེས་སོགས་ཀྱིས་འཆད་དོན་ནི་ཤིང་རྟ་
ཆེན་པོ་ཀླུ་སྒྲུབ་དང་ཐོགས་མེད་གཉིས་ཆོས་ཅན། བློ་བཟང་གྲགས་
པས་བསྟན་བཅོས་འདི་རྩོམ་པའི་ཐོག་མར་ཁྱོད་གཉིས་ཀྱི་ཞབས་ལ་སྤྱི་
བོས་འདུད་པའི་རྒྱུ་མཚན་ཡོད་དེ། ཁྱོད་གཉིས་ཀྱིས་བདེ་བར་
གཤེགས་པའི་གསུང་རབ་འཁོར་ལོ་གསུམ་ལ་དྲང་ངེས་འབྱེད་པའི་
ཚུལ་དབུ་སེམས་གཉིས་ཀྱི་ལུགས་ཀྱི་ཤིང་རྟའི་སྲོལ་ལེགས་པར་ཕྱེ་བའི་
སྒོ་ནས་རྒྱལ་བའི་ལུང་གི་བསྟན་པའི་མཆོག་ཐེག་ཆེན་གྱི་བསྟན་པ་ས་
འོག་ས་སྟེང་ས་བླའི་སྲིད་པ་གསུམ་ན་ཡོད་པའི་རྣམ་གྲོལ་དོན་གཉེར་
གྱི་འགྲོ་བ་རྣམས་ཀྱི་རྣ་བའི་ལམ་ན་ཉི་མ་ལྟར་གསལ་བར་མཛད་པས་
ཤིན་ཏུ་བཀའ་དྲིན་ཆེ་བ་ཡིན་པའི་ཕྱིར། གསུམ་པ་ནི། ཤིང་རྟ་
ཆེན་པོའི་ཞེས་ སོགས་ཀྱིས་འཆད། དོན་ནི་འཕགས་པ་ལྷ་དང༌།
སློབ་དཔོན་དཔའ་བོ་དང༌། སངས་རྒྱས་བསྐྱངས་དང་ལེགས་ལྡན་
འབྱེད་དང༌། དཔལ་ལྡན་ཟླ་བ་གྲགས་པའི་ཞབས་ལ་སོགས་པ་ཀླུ་
སྒྲུབ་ཀྱི་རྗེས་འབྲང་རྣམས་དང༌། དབྱིག་གཉེན་ཞབས་དང་། བློ་
གྲོས་བརྟན་པ་དང་། ཕྱོགས་ཀྱི་གླང་བོ་དང་། དཔལ་ཆོས་ཀྱི་
གྲགས་པའི་ཞབས་ལ་སོགས་པ་ཐོགས་མེད་ཀྱི་རྗེས་འབྲང་འཛམ་གླིང་
མཛེས་པར་བྱེད་པའི་རྒྱན། ཐུབ་བསྟན་བཤད་སྒྲུབ་ཀྱི་སྒོ་ནས་མི་
ནུབ་པའི་རྒྱལ་མཚན་འཛིན་པའི་མཆོག་ཏུ་གྱུར་པའི་མཁས་པའི་་་
དབང་བོ་རྣམས་ཆོས་ཅན། བློ་བཟང་གྲགས་པས་བསྟན་བཅོས་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདི་རྩོམ་པའི་ཐོག་མར་ཁྱོད་རྣམས་ལ་གུས་པས་འདུད་པའི་རྒྱུ་མཚན་
ཡོད་དེ། ཁྱོད་རྣམས་གོང་དུ་བཤད་པའི་ཤིང་རྟ་ཆེན་པོའི་སྲོལ་
འབྱེད་གཉིས་ཀྱི་ལུགས་སོ་སོར་ལེགས་པར་བཟུང་ནས། འཛམ་བུ་
གླིང་གི་བློ་གསལ་བྱེ་བ་སྟེ་གྲངས་མེད་པའི་གསུང་རབ་ཀྱི་དོན་ཕྱིན་ཅི་
མ་ལོག་པར་རྟོགས་པའི་ཤེས་རབ་ཀྱི་མིག་འབྱེད་པར་བྱེད་པའི་མཁས་
མཆོག་ཡིན་པའི་ཕྱིར། གཉིས་པ་བཤད་པར་དམ་བཅས་ཏེ་མཉན་
པར་བསྐུལ་བ་ལ་གཉིས། བསྟན་བཅོས་ཀྱི་ཆེ་བ་བསྟན་ཏེ་བཤད་
པར་དམ་བཅའ་བ་དང་། བློ་གྲོས་དང་ལྡན་ཞིང་དོན་དུ་གཉེར་
བའི་ཉན་པ་བོ་ལ་མཉན་པར་བསྐུལ་བའོ། །དང་བོ་ནི། གཞུང་
ལུགས་ཞེས་སོགས་ཀྱིས་འཆད། དོན་ནི་རྗེ་བཙུན་བློ་བཟང་གྲགས་
པ་ཆོས་ཅན། དྲང་ངེས་རྣམ་པར་འབྱེད་པའི་བསྟན་བཅོས་འདི་
དག་གིས་བཤད་པར་བྱའོ་ཞེས་དམ་བཅའ་བའི་རྒྱུ་མཚན་ཡོད་དེ།
ཤིང་རྟ་ཆེན་པོའི་ལུགས་གཉིས་ཀྱིས་འཁོར་ལོ་གསུམ་ལ་དྲང་ངེས་
འབྱེད་ཚུལ་མི་འདྲ་བའི་གནས་སམ་ཁྱད་པར་དེ་ནི་གཞུང་ལུགས་མང་
དུ་ཐོས་ཤིང་། རིགས་པའི་ལམ་དུའང་ངལ་བ་མང་དུ་བསྟེན་པ་
དང༌། ནང་གི་མངོན་པར་རྟོགས་པའི་ཡོན་ཏན་གྱི་ཚོགས་ཀྱིས་ཡིད་
མི་དམན་ཤིང་ཕྱུག་པའི་གངས་རིའི་ཁྲོད་ཀྱི་མཁས་གྲུབ་དུ་མས་ཀྱང་
འབད་པ་ཅི་ཙམ་བྱས་ཀྱང་རྟོགས་པར་མ་གྱུར་ཅིང་རང་ཉིད་ཀྱིས་བླ་
མ་མགོན་པོ་འཇམ་དབྱངས་ཀྱི་བཀའ་དྲིན་གྱིས་ལེགས་པར་མཐོང་བ་
སྟེ་རྟོགས་པ་དང་། དགོས་པ་རྙེད་པ་དང་གྲགས་པ་སྒྲུབ་པ་ལྟ་བུ་
7



བྱང་ཆུབ་ལོ་མ་དཔེ་ཚོགས།
མིན་པར་ཤིན་ཏུ་རྟོགས་དཀའ་བའི་དྲང་ངེས་ཀྱི་ཁྱད་པར་འདི་གདུལ་
བྱ་རྣམས་ཀྱིས་རྟོགས་ན་ཅི་མ་རུང་སྙམ་པའི་ཤིན་ཏུ་བརྩེ་བའི་བསམ་
པས་ཀུན་ནས་བསླང་སྟེ་རྩོམ་པ་ཡིན་པའི་ཕྱིར། ཁ་ཅིག གཞུང་
ལུགས་མང་དུ་ཐོས་པ་བུ་སྟོན་དང༌། །རིགས་པའི་ལམ་དུ་ངལ་བ་མང་
དུ་བསྟེན་པ་ཆ་པ་ཞེས་སོ་སོར་འཆད་མོད། ཡོན་ཏན་གསུམ་ག་
དང་ལྡན་པའི་མཁས་པ་དུ་མས་ཀྱང་འབད་ཀྱང་མ་རྟོགས་ན། ཡོན་
ཏན་རེ་རེ་དང་ལྡན་པ་ཙམ་གྱིས་རྟོགས་མི་ནུས་པ་ལྟ་སྨོས་ཀྱང་ཅི་
དགོས་ཞེས་པའི་དོན་ཡིན་ནམ་སྙམ་མོ། ། གཉིས་པ་ནི། བསྟན་
པའི་ཞེས་སོགས་ཀྱིས་འཆད། དོན་ནི་ལུང་གི་བསྟན་པའི་དེ་ཉིད་དེ།
གནས་ཚུལ་དྲང་ངེས་ལ་སོགས་པའི་ཁྱད་པར་ཕྱིན་ཅི་མ་ལོག་པར་
རྟོགས་པར་འདོད་ཅིང༌། རང་ཉིད་ཀྱིས་ཇི་ལྟར་རྟོགས་པའི་རྣམ་
དཔྱོད་ཀྱིས་གདུལ་བྱ་གཞན་ལ་སྨྲ་བ་ལ་འགྲན་ཟླ་མེད་པར་འདོད་
པའི་གདུལ་བྱ་རྣམས་ལ་བསྟན་བཅོས་འདི་གུས་པས་ཉོན་ཅིག་ཅེས་
མཉན་པར་བསྐུལ་རིགས་ཏེ། དེ་ལྟ་བུའི་སྨྲ་བ་ཟླ་མེད་དུ་བྱེད་པ་ལ་
བསྟན་བཅོས་འདི་ནས་བཤད་པ་ལྟར་རྟོགས་ནས་སྨྲ་བ་ཞིག་དགོས་
པའི་ཕྱིར།
གཉིས་པ་བཤད་པ་ཉིད་ཉེ་བར་འགོད་པ་ལ་གཉིས། དྲང་
ངེས་ཀྱི་ཁྱད་པར་རིགས་པ་རྣམ་དག་གིས་གཏན་ལ་འབེབས་དགོས་
པར་བསྟན་པ་དང་། དེ་ལྟར་གཏན་ལ་འབེབས་པའི་ཚུལ་ལོ། །
དང་བོ་ལ་གཉིས། ། མདོའི་དྲང་ངེས་འབྱེད་དགོས་ ཤིང་ལུང་ཙམ་



-
-
---
-
-
-
-
-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གྱིས་འབྱེད་མི་ནུས་པ་དང་། དེས་ན་རིགས་པས་དྲང་ངེས་འབྱེད་
དགོས་པའོ། །དང་བོ་ལ་གཉིས། སྤྱིར་དྲང་ངེས་འབྱེད་དགོས་ཚུལ་
དང་། ལུང་ཙམ་གྱིས་ འབྱེད་མི་ནུས་ པའི་ཚུལ་ལོ། ། དང་བོ་ནི།
ཇི་སྐད་དུ་ཞེས་པ་ནས། རག་ལས་ཤིང་ཞེས་པའི་བར་གྱིས་འཆད།
དོན་ནི། རྣམ་གྲོལ་དོན་དུ་གཉེར་བའི་རྣམ་དཔྱོད་དང་ལྡན་པ་དག་
གིས་ཆོས་རྣམས་ཀྱི་དེ་ཁོ་ན་ཉིད་ཇི་ལྟར་ཡིན་ཁོང་དུ་ཆུད་པའི་ཐབས་
ལ་འབད་དགོས་ཏེ། ཆོས་རྣམས་ཀྱི་དེ་བཞིན་ཉིད་ནི་ཤིན་ཏུ་རྟོགས་
པར་དཀའ་བ་དང༌། དེ་མ་རྟོགས་ན་འཁོར་བ་ལས་མི་གྲོལ་བ་སྟེ།
གྲོལ་མི་ནུས་པར་གཟིགས་ནས་ཐུགས་རྗེ་ཅན་བདག་ཅག་གི་སྟོན་པས་
སྦྱིན་ སོགས་ ཐབས་ཀྱི་ཚུལ་དང་རྟེན་འབྲེལ་དང་གཅིག་དུ་བྲལ་ལ་
སོགས་པའི་རིགས་པའི་སྒོ་དུ་མ་ཞིག་གིས་གདུལ་བྱ་རྣམས་དེ་ཁོ་ན་
ཉིད་ཁོང་དུ་ཆུད་པ་ལ་འཛུད་པར་གསུངས་པ་དེའི་ཕྱིར། གང་དུ་
གསུངས་ན་ཡུལ་འཁོར་སྐྱོང་གི་ཞུས་པ་ལས། སྟོང་བ་ཞི་བ་སྐྱེ་བ་
མེད་ པའི་ ཚུལ། ། ཞེས་ སོགས་ ཀྱིས་ འཆད། མདོ་ དེའི་ དོན་ ནི།
ཆོས་རྣམས་ཀྱི་ངོ་བོ་བདེན་པས་སྟོང་བ། རྒྱུ་བདེན་པར་གྲུབ་པའི་
མཚན་མ་ཞི་བ། འབྲས་བུ་བདེན་པའི་སྐྱེ་བ་མེད་ པའི་ཚུལ་ཏེ།
མདོར་ན་ཆོས་རྣམས་ཀྱི་ཡིན་ལུགས་ཀྱི་དེ་ཁོ་ན་ཉིད་མི་ཤེས་པས་ཏེ་
གནས་ཚུལ་དེ་ལ་རྨོངས་པའི་མ་རིག་པའི་དབང་གིས་ནི་འགྲོ་་་་
རྣམས་འཁོར་བར་འཁྱམས་པར་གྱུར་བ་ཡིན་ལ། འགྲོ་བ་དེ་དག་ལ་
འཁོར་བ་ལས་གྲོལ་བར་བྱ་བའི་ཕྱིར་དུ། སེམས་ཅན་ཐམས་ཅད་ལ་



བྱང་ཆུབ་ལོ་མ་དཔེ་ཚོགས།
-
བུ་གཅིག་པ་ལྟ་བུའི་ཐུགས་རྗེ་མངའ་བའི་སྟོན་པས་ཐབས་ཀྱི་ཚུལ་
དང༌། རིགས་པའི་རྣམ་གྲངས་བརྒྱ་ཕྲག་དག་སྟེ། གྲངས་མེད་པ་
དག་གི་སྒོ་ནས་ནི། གདུལ་བྱ་དེ་ཁོ་ན་ཉིད་ཁོང་དུ་ཆུད་པ་ལ་འཛུད་
པར་མཛད་ཅེས་པའི་དོན་ནི། ། སྟོང་ཉིད་ཕྱིན་ཅི་མ་ལོག་པར་རྟོགས་
པ་དེ་ཡང་རྒྱལ་བའི་གསུང་རབ་ཀྱི་དྲང་བ་དང་ངེས་པའི་དོན་རྣམ་
པར་འབྱེད་པ་ལ་རག་ལས་བ་སྟེ་ངེས་དོན་གྱི་གསུང་རབ་ཟབ་མོ་ཞིག་
གི་རྗེས་སུ་མ་འབྲངས་པར་དྲང་བའི་དོན་གྱི་གསུང་རབ་ཙམ་ལ་་་་
བརྟེན་ནས། དེ་ཁོ་ན་ཉིད་རྟོགས་མི་ནུས་པས་ངེས་དོན་གྱི་གསུང་
རབ་ཅིག་ལ་བརྟེན་དགོས་ལ། དེ་ལ་ངེས་དོན་གྱི་གསུང་རབ་ངོས་
ཟིན་དགོས་ལ། དེ་ངོས་ཟིན་པ་གསུང་རབ་ཀྱི་དྲང་ངེས་ཚུལ་བཞིན་
དུ་འབྱེད་པ་ལ་རག་ལས་བའི་ཕྱིར། འདིར་འཁོར་བ་ལས་གྲོལ་བ་
ལ་ སྟོང་ ཉིད་ངེས་ པར་ རྟོགས་ དགོས་ པར་ བཤད་ པ་ མི་ འཐད་དེ།
འདིར་དབུ་སེམས་མཐའ་དག་གི་གྲུབ་མཐའ་གཙོ་བོར་གཏན་ལ་་་
འབེབས་ཤིང༌། རང་རྒྱུད་པ་དང་སེམས་ཙམ་པས་དེ་ལྟར་ཁས་མི་
ལེན་པའི་ཕྱིར་ཞེ་ན་སྐྱོན་མེད་དེ། གཞུང་འདིའི་མཐར་ཐུག་གི་
དགོངས་པ་ཐལ་འགྱུར་དུ་གནས་པའི་ཕྱིར་ཏེ། འདིར་སེམས་ཙམ་
པ་དང་རང་རྒྱུད་པའི་ལུགས་འཆད་པའི་སྐབས་སུ་ལུགས་འདིར་་་
སེམས་སོ། །ཞེས་དང་། འདིར་འདོད་དོ། །ཞེས་གསུངས་པ་ལ་རྒྱུ་
མཚན་ཡོད་པའི་ཕྱིར། གཉིས་པ་ལ་གཉིས། ལུང་ཙམ་གྱིས་ནུས་
པ་ལ་གནོད་བྱེད་དང༌། མི་ནུས་པའི་སྒྲུབ་བྱེད་དོ། ། དང་བོ་ལ་
10



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཉིས་། ལུང་ཙམ་གྱིས་ནུས་ན་ལུང་དོན་འཆད་མི་དགོས་པར་ཐལ་
བ་དང༌། འགལ་བ་ལ་མི་འཁྲུལ་བ་ཡོད་པར་ཐལ་བའོ། །དང་བོ་ནི།
དེ་གཉིས་ཞེས་པ་ནས། འགྱུར་བའི་ཕྱིར་དང་། ཞེས་པའི་བར་
གྱིས་འཆད། དོན་ནི། དྲང་བ་དང་ངེས་པའི་དོན་དེ་གཉིས་རྣམ་
པར་འབྱེད་པ་ཡང་འདི་ནི་དྲང་བའི་དོན་གྱི་མདོ་ཡིན་ནོ། །འདི་ནི་
ངེས་པའི་དོན་གྱི་མདོ་ཡིན་ནོ། ། ཞེས་གསུངས་པའི་ལུང་ཙམ་གྱིས་
ནུས་པ་མ་ཡིན་ཏེ། དེ་ལས་གཞན་དུ་ལུང་ཙམ་གྱིས་དྲང་ངེས་་་་
འབྱེད་ནུས་ན་ཤིང་རྟ་ཆེན་པོ་དག་གིས་དྲང་ངེས་འབྱེད་པའི་དགོངས་
འགྲེལ་བརྩམས་ པ་ དོན་མེད་དུ་འགྱུར་བའི་ཕྱིར། གཉིས་པ་ནི།
གསུང་རབ་ཅེས་པ་ནས། ཕྱིར་དང༌། ཞེས་པའི་བར་གྱིས་འཆད།
དོན་ནི་གཞན་ཡང་དྲང་དོན་གྱི་མདོ་དང་ངེས་དོན་གྱི་མདོའི་གཞི་
མཐུནཡོད་པར་ཐལ། ལུང་ལས་དྲང་དོན་གྱི་མདོར་གསུང་ན་དྲང་
དོན་གྱི་མདོ་ཡིན་པས་ཁྱབ། ལུང་ལས་ངེས་དོན་གྱི་མདོར་གསུངས་ .
ན་ངེས་དོན་གྱི་མདོ་ཡིན་པས་ཁྱབ་པའི་ཕྱིར། རྟགས་ཁས་ཁྱབ་སྟེ།
གསུང་རབ་ལས་མདོ་གཅིག་ལ་ཡང་དྲང་ངེས་ཀྱི་འཇོག་ཚུལ་མི་མཐུན་
པ་དུ་མ་གསུངས་པ་ཡོད་པའི་ཕྱིར། ཆོས་ཐམས་ཅད་བདེན་མེད་དུ་
སྟོན་པའི་ཤེར་ཕྱིན་འབུམ་པ་ལྟ་བུ་དགོངས་འགྲེལ་ལས་དྲང་དོན་གྱི་
མདོར་གསུངས། བློ་གྲོས་མི་ཟད་པའི་མདོ་ལས་ངེས་དོན་གྱི་མདོར་
གསུངས་པའི་ཕྱིར། གཉིས་པ་ནི། འདི་ནི་འདིའོ། །ཞེས་པ་ནས་
ཕྱིར་རོ། །ཞེས་པའི་བར་གསུངས། དོན་ནི། ལུང་ལས་དྲང་ངེས་
11



བྱང་ཆུབ་ལོ་མ་དཔེ་ཚོགས།
སུ་གསུངས་པ་ཙམ་གྱིས་དྲང་ངེས་ཀྱི་ཁྱད་པར་འཇོག་ནུས་པ་མ་ཡིན་
ཏེ། དོན་འདི་ནི་འདིའོ་ཞེས་གསུངས་པ་ཙམ་གྱི་ལུང་གིས་དོན་དེ་
དེ་ལྟར་གཞག་པར་ནི་མི་ནུས་ལ། དེའི་ཚེ་སྤྱིར་དེ་ལྟར་མ་ཁྱབ་པས་
ན་བྱེ་བྲག་དྲང་ངེས་ལ་ཡང་འདི་དྲང་དོན་གྱི་མདོའོ། །ཞེས་གསུངས་
པ་ཙམ་གྱིས་ཀྱང་སྒྲུབ་པར་མི་ནུས་པའི་ཕྱིར། དོན་འདི་ནི་འདིའོ་
ཞེས་གསུངས་པའི་ལུང་ཙམ་གྱིས་དོན་དེ་དེ་ལྟར་ཡིན་པར་སྒྲུབ་མི་
ནུས་ཏེ་དངོས་པོ་བདེན་གྲུབ་ཏུ་སྟོན་པའི་མདོ་ཡང་ཡོད། བདེན་
མེད་དུ་སྟོན་པའི་མདོ་ཡང་ཡོད་པའི་ཕྱིར། གཉིས་པ་དེས་ན་རིགས་
པས་དྲང་ངེས་འབྱེད་དགོས་ པ་ལ་གཉིས། དངོས་ཀྱི་དོན་དང་།
ཤེས་བྱེད་ཀྱི་ཁུངས་སོ། ། དང་བོ་ལ་གཉིས། ཤིང་རྟ་ཆེན་པོའི་་་
བསྟན་བཅོས་ཀྱི་རྗེས་སུ་འབྲངས་ཏེ་དྲང་ངེས་འབྱེད་དགོས་པ་དང་།
དེ་ལྟར་ཕྱེ་ནས་རིགས་པས་དྲང་ངེས་འབྱེད་པར་སྒྲུབ་པའོ། །དང་བོ་
ནི། དེའི་ཕྱིར་ཞེས་པ་ནས། འཚོལ་དགོས་པས་ཞེས་པའི་བར་
གསུངས། དོན་ནི་དེས་ན་དྲང་ངེས་འབྱེད་པ་དེ་ཡང་གསུང་རབ་ཀྱི་
དྲང་ངེས་འབྱེད་པར་ལུང་བསྟན་པའི་ཤིང་རྟ་ཆེན་པོ་དག་གིས་མདོའི་
དྲང་ངེས་ཀྱི་དགོངས་པ་དཀྲལ་ཞིང་། དེ་ཡང་ངེས་དོན་གྱི་གསུང་
རབ་རྣམས་ཀྱི་སྒྲ་ཇི་བཞིན་པའི་དོན་ལས་དོན་གཞན་དུ་འདྲེན་པ་ལ་
རིགས་པའི་གནོད་བྱེད་ཡོད་ལུགས་དང་། དོན་དེ་ལས་གཞན་དུ་
དྲང་དུ་མི་རུང་བར་དོན་དེ་ཁོ་ནར་ངེས་པའི་སྒྲུབ་བྱེད་ཀྱི་རིགས་པས་
ལེགས་པར་གཏན་ལ་ཕབ་པ་ཅིག་གི་རྗེས་སུ་འབྲངས་ནས་མདོའི་དྲང་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཉེ
ངེས་ཀྱི་དགོངས་པ་འཚོལ་དགོས་ པ་ཡིན་ཏེ། མདོའི་དྲང་ངེས་
འབྱེད་དགོས་ཤིང་ལུང་ཙམ་གྱིས་དྲང་ངེས་འབྱེད་མི་ནུས་པའི་ཕྱིར།
གཉིས་པ་ནི། མཐར་གཏུགས་ན། ཞེས་པ་ནས། ཕྱིར་རོ། །
ཞེས་པའི་བར་གྱིས་འཆད། དོན་ནི་རྒྱལ་བའི་གསུང་རབ་ལ་དྲང
ངེས་འབྱེད་པ་དེ་ཡང་སྒྲུབ་བྱེད་མཐར་གཏུགས་ན་དྲི་མ་མེད་པའི་
རིགས་པ་ཉིད་ཀྱིས་འབྱེད་དགོས་ཏེ། རིགས་པས་མི་འགྲུབ་ཅིང་
རིགས་པ་དང་འགལ་བའི་གྲུབ་མཐའ་ཁས་ལེན་ན་དེ་འདྲ་པའི་གྲུབ་
མཐའ་སྨྲ་བ་པོ་དེ་ཚད་མའི་སྐྱེས་བུར་མི་རུང་བའི་ཕྱིར་དང་། ཆོས་
རྣམས་ཀྱི་ཀུན་རྫོབ་དང་དོན་དམ་པའི་དངོས་པོའི་དེ་ཁོ་ན་ཉིད་དེའི་
གནས་ཚུལ་ཀྱང་འཐད་པས་སྒྲུབ་པའི་རིགས་པའི་སྒྲུབ་བྱེད་དང་ལྡན་
པའི་ ཕྱིར་ རོ། ། གཉིས་ པ་ ནི། དོན་ གྱི་ དབང་ ཞེས་ པ་ ནས།
གསུངས་སོ། ། ཞེས་པའི་བར་གྱིས་འཆད། དོན་ནི། ལུང་ཙམ་
གྱིས་དྲང་ངེས་འབྱེད་མི་ནུས་ཤིང་། རིགས་པས་དྲང་ངེས་འབྱེད་
དགོས་པའི་དོན་གྱི་དབང་འདི་གཟིགས་ནས། བཅོམ་ལྡན་འདས་
ཀྱིས་དགེ་སློང་དག་གམ་ཆོས་ཀྱི་རྗེས་སུ་འབྲང་བའི་མཁས་པ་རྣམས་
ཀྱིས་གསུང་རབ་ལ་དཔྱོད་པའི་ཚེ་གསུང་རབ་དེས་གཞལ་བྱ་མངོན་
གྱུར། ལྐོག་གྱུར། ཤིན་ཏུ་ལྐོག་གྱུར་གསུམ་སྟོན་པའི་ཆ་ལ་རིམ་པ་
བཞིན་དུ་མངོན་སུམ། དངོས་སྟོབས་རྗེས་དཔག ཡིད་ཆེས་རྗེས་
དཔག་ གསུམ་ གྱིས་ གནོད་ པ་ ཡོད་ མེད་ ལེགས་ པར་ བརྟགས་ ལ།
གནོད་པ་མ་མཐོང་བ་ན་ངའི་བཀའ་ལས་ཇི་ལྟར་བཤད་པ་བཞིན་
13



བྱང་ཆུབ་ལོ་མ་དཔེ་ཚོགས།
ཉམས་སུ་བླང་བར་བྱ་ཡི། ང་ལ་གུས་པའི་ཕྱིར་ཏེ་རྒྱུ་མཚན་དུ་བྱས་
ནས་བཤད་ཚད་སྒྲ་ཇི་བཞིན་པར་འཛིན་མི་རིགས་ཏེ། དཔེར་ན་
གསེར་ བརྟག་ པའི་ ཚེ་ དང་ བོར་ མེས་ བསྲེགས། དེ་ རྗེས་ བཅད།
དེ་རྗེས་བརྡར་ནས་གསེར་ཡིན་པར་ཤེས་པ་ན་ནོར་གྱི་མཆོག་་་་
འཛིན་པ་བཞིན་ནོ། ། དེ་སྐད་དུ་ཡང་རིགས་ཐིགས་ཀྱི་ཕྱོགས་སྔ་་་
མདོར་བསྡུས་སུ་ཀ་མ་ལ་ཤཱི་ལས། དེ་ལ་བསྲེག་པ་ནི་མངོན་སུམ་
དང་ཆོས་མཐུན་པར་བསྟན་པའི་ཕྱིར་རོ། ། བཅད་པ་ནི་རྗེས་སུ་་་
དཔག་པ་དང་ཆོས་མཐུན་པར་བསྟན་པའི་ཕྱིར་རོ། ། བརྡར་བ་ནི་
ཡིད་ཆེས་པ་དང་ཆོས་མཐུན་པར་བསྟན་པའི་ཕྱིར་རོ། ། ཞེས་་་་་་
གསུངས་པའི་ཕྱིར།
གཉིས་ པ་ དེ་ ལྟར་ གཏན་ ལ་ འབེབས་ པའི་ ཚུལ་ ལ་ གཉིས།
མདོ་ སྡེ་ སོ་ སོ་ལ་ བརྟེན་པའི་ལུགས་ གཉིས་ སོ་སོར་བཤད་པ་དང་། །
ལུགས་དེ་གཉིས་ལས་རང་ཉིད་གང་གི་རྗེས་སུ་འབྲང་བར་བསྟན་
པའོ། ། དང་བོ་ལ་གཉིས་མདོ་སྡེ་དགོངས་འགྲེལ་ལ་ བརྟེན་པའི་་་་་
ཕྱོགས་དང་། བློ་གྲོས་མི་ཟད་པའི་མདོ་ལ་བརྟེན་པའི་ཕྱོགས་སོ། །
དང་བོ་ལ་གཉིས། མདོ་སྡེ་ནས་ཇི་སྐད་གསུངས་པ་འགོད་པ་དང༌།
དེའི་དོན་ཤིང་རྟ་ཆེན་པོ་རྣམས་ཀྱིས་ཇི་ལྟར་བཀྲལ་བའི་ཚུལ་ལོ། །
དང་བོ་ལ་གཉིས། འཁོར་ལོ་དང་བོ་གཉིས་ལ་འགལ་སྤོང་གི་དྲི་བ།
འགལ་བ་དེ་སྤོང་གི་ལན་ནོ། །དང་བོ་ལ་གཉིས། དྲི་བའི་མདོ་
འགོད་པ་དང་། མདོའི་དོན་ཅུང་ཟད་བཤད་པའོ། །དང་བོ་ནི།
14



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྤྱིར་མདོ་སྡེ་དགོངས་འགྲེལ་ལ་ལེའུ་བཅུ་ཡོད་དེ། གླེང་གཞིའི་ལེའུ།
དོན་ཟབ་དགོངས་པ་ངེས་འགྲེལ་དང་ཚུལ་བཞིན་ཀུན་ཏུ་འདྲི་བ་
གཉིས་ཀྱིས་ཞུས་པའི་ལེའུ། ཆོས་འཕགས་ཀྱི་དྲིས་ལན་གྱི་ལེའུ།
བྱང་ཆུབ་སེམས་དཔའ་བློ་གྲོས་རྣམ་དག་གི་དྲིས་ལན་གྱི་ལེའུ། བློ་
གྲོས་ཡངས་པའི་དྲིས་ལན་གྱི་ལེའུ། ཡོན་ཏན་འབྱུང་གནས་ཀྱི་དྲིས་
ལན་ གྱི་ལེའུ། དོན་དམ་ཡང་དག་འཕགས་ཀྱི་དྲིས་ལན་གྱི་ལེའུ།
བྱམས་པས་ཞུས་པའི་དྲིས་ལན་གྱི་ལེའུ། སྤྱན་རས་གཟིགས་ཀྱིས་
ཞུས་པའི་དྲིས་ལན་གྱི་ལེའུ། འཇམ་དབྱངས་ཀྱིས་ཞུས་པའི་དྲིས་
ལན་གྱི་ལེའུ་རྣམས་སུ་ཡོད་པའི་ཕྱིར། དེ་དག་ལས་དྲིས་ལན་དང་
པོས་ རྣམ་ པར་ རིག་ པ་ ཙམ་ གྱི་ དེ་ ཁོ་ ན་ ཉིད་ གཏན་ ལ་ འབེབས།
དྲིས་ལན་གཉིས་པས་དོན་དམ་པ་རྟོག་གེའི་བློས་ཇི་ལྟ་བ་བཞིན་དུ་
བསམ་གྱིས་མི་ཁྱབ་པའི་ཚུལ་གཏན་ལ་འབེབས། དྲིས་ལན་གསུམ་
པས་བདེན་གཉིས་ངོ་བོ་ཐ་དད་ཡིན་པ་དང་ཐ་དད་གཏན་མེད་ཀྱི་
གཅིག་ཡིན་པ་ལ་རིགས་པའི་གནོད་བྱེད་བཞི་བཞི་བསྟན་ནས་བདེན་
གཉིས་ངོ་བོ་གཅིག་ལ་ལྡོག་པ་ཐ་དད་དུ་འཛིན་པའི་ཚུལ་བཞི་བསྟན།
དྲིས་ལན་བཞི་བས་གཙོ་བོར་ཀུན་གཞིའི་རྣམ་ཤེས་གཏན་ལ་འབེབས།
དྲིས་ལན་ལྔ་བས་གཙོ་བོར་མཚན་ཉིད་གསུམ་གྱི་རྣམ་གཞག་གཏན་ལ་
འབེབས། དྲིས་ལན་དྲུག་པས་གསུང་རབ་ཀྱི་དྲང་ངེས་གཏན་ལ་
འབེབས། དྲིས་ལན་བདུན་པས་ཞི་གནས་དང་ལྷག་མཐོང་གི་རྣམ་
གཞག་གཙོ་བོར་གཏན་ལ་འབེབས། དྲིས་ལན་བརྒྱད་ པས་གཙོ་



བྱང་ཆུབ་ལ་མ་དཔེ་ཚོགས།
བོར་བྱང་སེམས་ཀྱི་ས་བཅུའི་རྣམ་གཞག་གཏན་ལ་འབེབས། དྲིས་
ལན་དགུ་པས་འབྲས་བུ་སངས་རྒྱས་ཀྱིས་ཡེ་ཤེས་ཆོས་སྐུའི་རྣམ་གཞག་
སོགས་གཙོ་བོར་གཏན་ལ་འབེབས་ལ། མདོར་ན་དྲིས་ལན་དགུ་པོ་
དེས་སེམས་ཙམ་པའི་ལུགས་ཀྱི་གཞི་ལམ་འབྲས་གསུམ་གྱི་རྣམ་གཞག་
ཆ་ཚང་བར་གཏན་ལ་འབེབས་སོ། ། ཞེས་ཤེས་པར་བྱ་སྟེ། ཐེག་
བསྡུས་ལས། ཤེས་བྱའི་གནས་དང་མཚན་ཉིད་དེར་འཇུག་དང༌། །
དེ་ཡི་གནས་དང་དེ་རབ་དབྱེ་བ་དང༌། །བསླབ་པ་གསུམ་དང་དེ་
འབྲས་སྤངས་པ་དང་། ། ཡེ་ཤེས་ཐེག་པ་མཆོག་ ཏུ་ གྱུར་ཁྱད་་་་་་་་
འཕགས། །ཞེས་གསུངས་པ་དང་ཁོག་གཅིག་པར་སྣང་ངོ༌། །གོང་དུ་
བཤད་ཟིན་པ་དེ་རྣམས་ཀྱི་ནང་ནས་འདིར་དོན་དམ་ཡང་དག་་་་
འཕགས་ཞུས་ཀྱི་ལེའུ་ལས། གསུང་རབ་གྱི་དྲང་ངེས་འབྱེད་པའི་
ཚུལ་གསུངས་པ་རྣམས་འཆད་པ་ཡིན་ལ། དེ་ཡང་ཐོག་མར་འདིར་
དྲང་ངེས་ཀྱི་རྣམ་གཞག་འབྱེད་ པ་ལ་གཉིས། མདོ་སྡེ་དགོངས་་་་
འགྲེལ་སྒྲ་ཇི་བཞིན་པ་ལ་བརྟེན་ནས་དྲང་ངེས་འབྱེད་པ་སེམས་ཙམ་
པའི་ལུགས་ལ་དཔྱད་པ་དང༌། མདོ་དེ་ཉིད་སྒྲ་ཇི་བཞིན་པར་མི་
བཞེད་ཀྱང་བློ་གྲོས་མི་ཟད་པའི་མདོ་ལ་སོགས་པ་སྒྲ་ཇི་བཞིན་པ་ལ་
བརྟེན་ནས་དྲང་ངེས་འབྱེད་པ་དབུ་མ་བའི་ལུགས་ལ་དཔྱད་པའོ། །
དང་བོ་ནི། མདོ་སྡེ་ནས་ཇི་ལྟར་གསུངས་པ་འགོད་པ་དང༌། དེའི་
དོན་ཇི་ལྟར་བཀྲལ་བའི་ཚུལ་ལོ། །དང་བོ་ལ་མདོ་སྡེའི་འགལ་སྤོང་གི་
དྲི་བ། འགལ་བ་དེ་སྤོང་བའི་ལན། ངོ་བོ་ཉིད་གསུམ་གྱི་ངོ་བོ་
16



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ངོས་བཟུང་བ། དེ་དག་གིས་གྲུབ་པའི་དོན་ཞུས་ཚུལ་ལོ། །དང་བོ་
ནི། བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་བོ་རྣམས་ཀྱི་
རང་གི་མཚན་ཉིད་ཀྱང་བཀའ་སྩལ། ཞེས་པ་ནས་བཅོམ་ལྡན་་་
འདས་ལ་བདག་ཡོངས་སུ་ཞུ་ལགས་སོ། ། ཞེས་ པའི་བར་གསུངས།
འདིའི་སྐབས་སུ་དགག་གཞག་སྤང་གསུམ་ལས། དང་བོ་ནི། ཁ་
ཅིག བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་་
མདོ་སྡེ་ལ་འགལ་སྤོང་གི་དྲི་བ་ཞུས་ཚུལ་ཡོད་དེ། བཅོམ་ལྡན་་་
འདས་ཀྱིས་འཁོར་ལོ་དང་པོར་གཟུགས་ནས་བྱང་ཕྱོགས་སོ་བདུན་གྱི་
བར་གྱི་ཆོས་རྣམས་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་གྲུབ་པར་གསུངས། འཁོར་ལོ་བར་བར་གཟུགས་ནས་
རྣམ་མཁྱེན་གྱི་བར་གྱི་ཆོས་ ཐམས་ཅད་རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་མ་གྲུབ་པར་གསུངས་པ་གཉིས་སྒྲ་སོར་
བཞག་ན་འགལ་ནའང་། བཅོམ་ལྡན་འདས་ལ་འགལ་བ་མི་མངའ་
བས་འཁོར་ལོ་བར་བར་དེ་ལྟར་གསུངས་པ་དེ་གང་ལ་དགོངས་ནས་
གསུངས་ཞེས་དངོས་སུ་ཞུས་ནས། འཁོར་ལོ་དང་པོར་དེ་ལྟར་་་
གསུངས་པ་དེ་ཅི་ལ་དགོངས་ནས་གསུངས་ཞེས་དོན་གྱི་ཞུས་པ་ཡིན་
གྱི། འཁོར་ལོ་དང་པོར་དེ་རྣམས་རང་གི་མཚན་ཉིད་ཀྱིས་གྲུབ་པར་
གསུངས་པ་ལ་འགལ་སྤོང་ཞུས་པ་མ་ཡིན་ནོ། །ཞེས་ཟེར་ན། འོ་ན།
འདིར་བསྟན་འཁོར་ལོ་དང་པོར་གཟུགས་ནས་བྱང་ཕྱོགས་སོ་བདུན་
གྱི་བར་གྱི་ཆོས་རྣམས་རང་གི་མཚན་ཉིད་ཀྱིས་གྲུབ་པར་དངོས་སུ་མ་
17



བྱང་ཆུབ་ལོ་མ་དཔེ་ཚོགས།
གསུངས་ཤིང་། དེ་རྣམས་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པར་དངོས་སུ་གསུངས་པའི་ཁྱད་པར་འཐད་
པར་ཐལ། དམ་བཅའ་འཐད་པའི་ཕྱིར། འདོད་ན། འཁོར་ལོ་
དང་བོའི་ཆེད་དུ་བྱ་བའི་གདུལ་བྱ་མདོ་སྡེ་བ་དེས་གཟུགས་ནས་བྱང་
ཕྱོགས་སོ་བདུན་གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་
གྲུབ་པར་ཁས་མི་ལེན་ཅིང་། དེ་རྣམས་རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཁྱད་པར་
འཐད་པར་ཐལ་ལོ། ། འདོད་ན། དེས་དེ་རྣམས་ རང་གི་མཚན་
ཉིད་ཀྱིས་གྲུབ་པར་ཁས་མི་ལེན་པར་ཐལ་ལོ། །འདོད་མི་ནུས་ཏེ།
དེས་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་
ཕྱིར་ཏེ། དེས་སྤྱི་མཚན་རང་གི་མཚན་ཉིད་ཀྱིས་གྲུབ་པར་ཁས་ལེན་
པའི་ཕྱིར། མ་གྲུབ་ན་མདོ་སྡེ་བས་རང་གི་མཚན་ཉིད་ཀྱིས་གྲུབ་པ་
དང་རང་མཚན་དོན་གཅིག་ཏུ་ཁས་ལེན་པར་ཐལ། མ་གྲུབ་པ་དེའི་
ཕྱིར། འདོད་ན། དེས་ཆོས་ ཁམས་ རང་འཛིན་རྟོག་པའི་ཞེན་
གཞིར་རང་མཚན་དུ་ཁས་ལེན་པར་ཐལ། དེས་དེ་དེའི་ཞེན་གཞིར་
རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར། རྟགས་ཁས།
འདོད་ན། དེས་ཆོས་ཁམས་དེར་དངོས་པོར་ཁས་ལེན་པར་ཐལ་
ལོ། ། འདོད་ན། དེས་དེ་དེར་དོན་དམ་པར་གྲུབ་པར་ཁས་ལེན་
པར་ཐལ་ལོ། །འདོད་ན། དེས་དེ་དེར་དོན་དམ་པར་རྟོག་པའི་
ཡུལ་དུ་ཁས་ལེན་པར་ཐལ་ལོ། །འདོད་ན། དེས་དེ་དོན་དམ་པར་
18



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྗོད་བྱེད་ཀྱི་སྒྲའི་ བརྗོད་བྱར་ ཁས་ལེན་པར་ ཐལ་ལོ། ། འདོད་ན།
བརྗོད་བྱ་ཉིད་ཕྱིར་དེ་དངོས་མིན། །ཞེས་གསུངས་པ་མི་འཐད་པར་
ཐལ་ལོ། །ཁ་ཅིག འཁོར་ལོ་དང་པོར་གཟུགས་ནས་བྱང་ཕྱོགས་སོ་
བདུན་གྱི་བར་གྱི་ཆོས་ཐམས་ཅད་བདེན་པར་གྲུབ་མཉམ་དུ་གསུངས་
པ་དང་། འཁོར་ལོ་བར་བར་ཆོས་ཐམས་ཅད་རང་གི་མཚན་ཉིད་
ཀྱིས་མ་གྲུབ་མཉམ་དུ་གསུངས་པ་གཉིས་ སྒྲས་ཟིན་ལྟར་ན་འགལ་
ནའང་། བཅོམ་ལྡན་འདས་ལ་འགལ་བ་མེད་དགོས་པས་ཞེས་་་་་
སོགས་ འགལ་ སྤོང༌ ཞུས་ པཀྵཡིན་ ནོ། ། ཞེས་ ཟེར་ ན། འོ་ ན།
འཁོར་ལོ་དང་པོར་ཆོས་ཁམས་དང་ཆོས་ཀྱི་སྐྱེ་མཆེད་སོགས་འདུས་མ་
བྱས་རྣམས་ཀྱང་བདེན་གྲུབ་ཏུ་དངོས་སུ་གསུངས་པར་ཐལ། ཁྱོད་
ཀྱི་དམ་བཅའ་འཐད་པའི་ཕྱིར། འདོད་ན། འཁོར་ལོ་དང་བོའི་
ཆེད་དུ་བྱ་བའི་གདུལ་བྱ་མདོ་སྡེ་བ་དེས་ཆོས་ཁམས་སོགས་འདུས་མ་
བྱས་ཀྱི་ཆོས་རྣམས་བདེན་གྲུབ་ཏུ་ཁས་ལེན་པར་ཐལ། འདོད་པ་
གང་ཞིག མདོ་སྡེ་བས་འཁོར་ལོ་དང་པོ་སྒྲ་ཇི་བཞིན་པར་ཁས་ལེན་
པའི་ཕྱིར། འདོད་ན། མདོ་སྡེ་བས་སྤྱི་མཚན་བདེན་གྲུབ་ཏུ་ཁས་
ལེན་པར་ཐལ་ལོ། །འདོད་ན། དེས་དེ་དོན་དམ་པར་དོན་བྱེད་
ནུས་པར་ཁས་ལེན་པར་ཐལ་ལོ། ། ཁྱབ་སྟེ། དོན་དམ་དོན་བྱེད་
ནུས་པ་གང་། །དེ་འདིར་དོན་དམ་ཡོད་པ་ཡིན། ། ཞེས་པའི་གཞུང་
འདི་མདོ་སྡེ་བའི་རང་གཞུང་རྣམ་དག་ཡིན་པའི་ཕྱིར། གཞན་ཡང་།
འཁོར་ལོ་དང་བོས་ཆོས་ཁམས་སོགས་འདུས་མ་བྱས་ཀྱི་ཆོས་རྣམས་



བྱང་ཆུབ་ལོ་མ་དཔེ་ཚོགས།
བདེན་གྲུབ་དུ་མ་བསྟན་པར་ཐལ། དེས་དེ་རྣམས་མདོ་སྡེ་བའི་
འདོད་པ་ལྟར་གྱི་བདེན་པར་གྲུབ་པ་བཀག་པའི་ཕྱིར་ཏེ། དྲང་ངེས་
རྣམ་འབྱེད་ལས། དང་བོར་ཝ་ར་ཎཱ་སིར་གང་ཟག་གི་བདག་མེད་
གསུངས་ཤིང་ཕུང་བོ་ལ་སོགས་པའི་ཆོས་ལ་ཉུང་ཤས་ཤིག་མ་གཏོགས་
པ་བདེན་པར་གྲུབ་པ་མ་བཀག་ཅིང་བདེན་པར་ཡོད་པ་མང་དུ་
གསུངས་པའི་སྐོར་གཅིག་གོ ཞེས་སོགས་གསུངས་པའི་ཕྱིར། ཁ་
ཅིག འཁོར་ལོ་དང་པོར་གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ ཅད་ རང༌ གི་ མཚན་ ཉིད་ ཀྱིས་ གྲུབ་ མཉམ་ དུ་ བཀའ་ སྩལ།
བར་བར་དེ་རྣམས་རང་གི་མཚན་ཉིད་ཀྱིས་མ་གྲུབ་མཉམ་དུ་བཀའ་
སྩལ་བ་གཉིས་སྒྲས་ཟིན་ལྟར་ན་འགལ་ནའང་ཞེས་སོགས་ཟེར་ན།
འོ་ན། འཁོར་ལོ་དང་པོས་གཟུགས་ནས་རྣམ་མཁྱེན་གྱི་བར་གྱི་
འགྲེས་རྐང་བརྒྱ་རྩ་བརྒྱད་ཀྱི་ཆོས་ཐམས་ཅད་རང་གི་མཚན་ཉིད་ཀྱིས་
གྲུབ་ པར་ གསུངས་ པར་ ཐལ། དམ་ བཅའ་ འཐད་ པའི་ ཕྱིར།
འདོད་ན། འཁོར་ལོ་དང་པོས་སྤྱོད་པའི་ལམ་ཕར་ཕྱིན་དྲུག ལྟ་
བའི་ ལམ་ སྟོང་ ཉིད་ བཅོ་ བརྒྱད། འབྲས་ བུའི་ ལམ་ སྟོབས་ བཅུ།
མི་འཇིགས་པ་བཞི། སོ་སོར་ཡང་དག་པར་རིག་པ་བཞི། བྱམས་
པ་ཆེན་པོ། སྙིང་རྗེ་ཆེན་པོ། སངས་རྒྱས་ཀྱི་ཆོས་མ་འདྲེས་པ་བཅོ་
བརྒྱུད། གང་ཟག་གི་ལམ། ལམ་གྱི་རྣམ་པ་ཤེས་པ་ཉིད། །རྣམ་
པ་ཐམས་ཅད་མཁྱེན་པ་ཉིད་རྣམས་རང་གི་མཚན་ཉིད་ཀྱིས་གྲུབ་པར་
གསུངས་པར་ཐལ་ལོ། །འདོད་ན། འཁོར་ལོ་དང་པོས་བྱང་ཆུབ་
20



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སེམས་དཔའི་སྨོན་ལམ་དང་། ས་དང་ཕ་རོལ་ཏུ་ཕྱིན་པའི་སྤྱོད་པ་
རྣམས་ཀྱང་བསྟན་པར་ཐལ་ལོ། ། འདོད་མི་ནུས་ཏེ། དེ་ཐེག་་་་
དམན་ ཐུན་ མོང་ མ་ ཡིན་ པའི་ སྡེ་སྣོད་ ཡིན་ པའི་ ཕྱིར། ཁྱབ་ སྟེ།
རིན་ཆེན་ཕྲེང་བ་ལས། ཉན་ཐོས་ཐེག་པ་དེ་ལས་ནི། །བྱང་ཆུབ་
སེམས་དཔའི་སྨོན་ལམ་དང་། ། སྤྱོད་པ་ཡོངས་བསྡོམ་བཤད་་་་་་
དེས། །བྱང་ཆུབ་སེམས་དཔར་ག་ལ་འགྱུར། ། ཞེས་དང་། བྱང་
ཆུབ་སྤྱོད་ལ་གནས་པའི་དོན། །མདོ་དེ་ལས་ནི་བཀའ་མ་སྩལ། །ཐེག་
པ་ཆེ་ལས་བཀའ་སྩལ་བ། །དེའི་ཕྱིར་མཁས་པ་རྣམས་ཀྱིས་བཟུང་། །
ཞེས་གསུངས་པའི་ཕྱིར། གཞན་ཡང་། འཁོར་ལོ་དང་པོར་ཆོས་
ཀྱི་བདག་མེད་ཕྲ་མོ་བསྟན་པར་ཐལ། དེ་ལས་སྟོང་ཉིད་བཅོ་བརྒྱད་
བསྟན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་དེ་མ་
བསྟན་པར་ཐལ། ཁྱོད་ཐེག་དམན་ཐུན་མོང་མ་ཡིན་པའི་སྡེ་སྣོད་
ཡིན་པའི་ཕྱིར། ཁྱབ་སྟེ། དྲང་ངེས་རྣམ་འབྱེད་ལས། རྣལ་
འབྱོར་སྤྱོད་པ་བ་དང་དབུ་མ་རང་རྒྱུད་པ་རྣམས་ཐེག་དམན་གྱི་སྡེ་
སྣོད་ལས་ཆོས་ཀྱི་བདག་མེད་མ་བསྟན་ཤིང་ཞེས་གསུངས་པའི་ཕྱིར།
གཞན་ཡང་། འཁོར་ལོ་དང་བོས་གཟུགས་ནས་རྣམ་མཁྱེན་གྱི་བར་གྱི་
འགྲེས་རྐང་བརྒྱ་རྩ་བརྒྱད་ཀྱི་ཆོས་རྣམས་རང་གི་མཚན་ཉིད་ཀྱིས་གྲུབ་
པར་བསྟན་པ་མ་ཡིན་པར་ཐལ། འགལ་སྤོང་གི་དྲི་བའི་སྐབས་སུ་
མདོ་ལས་གཟུགས་ནས་བྱང་ཕྱོགས་སོ་བདུན་གྱི་བར་གྱི་འགྲེས་རྐང་
བདུན་ལས་མང་བ་མ་གསུངས་པའི་ཕྱིར་དང་། དྲང་ངེས་རྣམ་་



བྱང་ཆུབ་ལོ་མ་དཔེ་ཚོགས།
འབྱེད་ལས། དེ་དག་ནི་སྔར་འགལ་སྤོང་གི་དྲི་བའི་སྐབས་སུ་བཤད་
པའི་ གཟུགས་ ཕུང༌ ནས་ ལམ་ གྱི་ ཡན་ ལག་ གི་ བར་ རེ་ རེ་ ལའང་།
ཞེས་གཟུགས་ཕུང་ནས་ལམ་གྱི་ཡན་ལག་གི་བར་ལས་མ་གསུངས་པའི་
ཕྱིར། དེ་ལ་ཁོ་ན་རེ། འཁོར་ལོ་དང་པོས་གཟུགས་ནས་རྣམ་
མཁྱེན་གྱིས་བར་གྱི་ཆོས་རྣམས་རང་གི་མཚན་ཉིད་ཀྱིས་གྲུབ་པར་
བསྟན་པར་ཐལ། དེས་ཆོས་ཐམས་ཅད་རང་གི་མཚན་ཉིད་ཀྱིས་
གྲུབ་པར་བསྟན་པའི་ཕྱིར། ཟེར་ན་མ་ཁྱབ། ཁ་ཅིག འཁོར་
ལོ་དང་པོས་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་མ་
བསྟན་ཟེར་ན། དེས་དེ་ལྟར་བསྟན་པར་ཐལ། དེས་སྐྱེ་མཆེད་
བཅུ་གཉིས་དེ་ལྟར་དངོས་སུ་བསྟན་པ་གང་ཞིག སྐྱེ་མཆེད་བཅུ་
གཉིས་ཀྱི་ནང་དུ་ཆོས་ཐམས་ཅད་འདུས་པའི་ཕྱིར། བྱས་པ་ལ་ཁོ་
ན་རེ། འཁོར་ལོ་དང་པོས་གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ ཅད་ རང་ གི་ མཚན་ ཉིད་ ཀྱིས་ གྲུབ་ པར་ བསྟན་ པར་ ཐལ།
དེས་སྐྱེ་མཆེད་བཅུ་གཉིས་རང་གི་མཚན་ཉིད་ཀྱིས་གྲུབ་པར་བསྟན་པ་
གང་ཞིག སྐྱེ་མཆེད་བཅུ་གཉིས་ཀྱི་ནང་དུ་གཟུགས་ནས་རྣམ་་
མཁྱེན་གྱི་བར་གྱི་ཆོས་ཐམས་ཅད་འདུས་པའི་ཕྱིར། འཁོར་གསུམ་
ཟེར་ན་མི་མཚུངས་ཏེ། འཁོར་ལོ་དང་བོའི་ཆེད་དུ་བྱ་བའི་གདུལ་
བྱ་མདོ་སྡེ་བ་དེས་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་
ཅད་རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ། དེས་
ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར།
22



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདོད་ན། དེས་སྟོང་ཉིད་བཅོ་བརྒྱད་ ཁས་ལེན་པར་ཐལ་ལོ། །
འདོད་མི་ནུས་ཏེ། དེས་གཞི་གྲུབ་ན་ཆོས་བདག་ཡིན་པས་ཁྱབ་པ་
ཁས་ལེན་པའི་ཕྱིར། ། །
གཉིས་པ་རང་ལུགས་ནི་བྱང་ཆུབ་སེམས་དཔའ་དོན་དམ་ཡང་
དག་འཕགས་ཀྱིས་མདོ་སྡེ་ལ་འགལ་སྤོང་གི་དྲི་བ་ཞུས་པའི་ཚུལ་ཡོད་
དེ། བཅོམ་ལྡན་འདས་ཀྱིས་འཁོར་ལོ་དང་པོར་གཟུགས་ནས་བྱང་
ཕྱོགས་སོ་བདུན་གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་
གྲུབ་མཉམ་དུ་བཀའ་སྩལ། འཁོར་ལོ་བར་བར་གཟུགས་ནས་རྣམ་
མཁྱེན་གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་
མཉམ་ དུ་ བཀའ་སྩལ་ པ་ གཉིས་ སྒྲས་ ཟིན་ ལྟར་ ན་ འགལ་ ནའང་།
བཅོམ་ལྡན་འདས་ལ་འགལ་བ་མེད་དགོས་པས། འཁོར་ལོ་བར་
བར་དེ་ལྟར་གསུངས་པ་ཅི་ལ་དགོངས་ནས་གསུངས་ཞེས་དངོས་སུ་
ཞུས་ནས། དང་པོར་དེ་ལྟར་གསུངས་ པ་ ཅི་ལ་དགོངས་ནས་་་་་་
གསུངས་པ་ཡིན་ཞེས་དོན་གྱིས་ཞུས་པའི་ཕྱིར། གསུམ་པ་རྩོད་པ་
སྤོང་བ་ལ་ཁོ་ན་རེ། འདིར་བསྟན་འཁོར་ལོ་དང་པོས་ཆོས་ཐམས་
ཅད་རང་གི་མཚན་ཉིད་ཀྱིས་གྲུབ་པར་བསྟན་པར་ཐལ། འགལ་
སྤོང་ཞུས་ཚུལ་དེ་འཐད་པའི་ཕྱིར། འདོད་ན། དེས་ཆོས་ཐམས་
ཅད་རང་གི་མཚན་ཉིད་ཀྱིས་གྲུབ་པར་དངོས་སུ་བསྟན་པར་ཐལ།
འདོད་པ་གང་ཞིག དེས་དེ་ལྟར་ཤུགས་ལ་མ་བསྟན་པའི་ཕྱིར།
འདོད་ན། དེ་གཟུགས་སོགས་འདུས་བྱས་ཀྱི་ཆོས་ཐམས་ཅད་རང་
23



བྱང་ཆུབ་ལོ་མ་དཔེ་ཚོགས།
གི་མཚན་ཉིད་ཀྱིས་གྲུབ་པར་དངོས་སུ་སྟོན་པའི་མདོ་ཡིན་པར་ཐལ་
ལོ། །འདོད་ན། སྒྲ་ཇི་བཞིན་པའི་མདོ་ཡིན་པར་ཐལ། འདོད་པ་
གང་ཞིག དེ་རྣམས་རང་གི་མཚན་ཉིད་ཀྱིས་གྲུབ་པའི་ཕྱིར་ཟེར་ན་
མ་ཁྱབ། འདོད་ན། དེ་ངེས་དོན་གྱི་མདོ་ཡིན་པར་ཐལ་ལོ། །
གཞན་ཡང་། འཁོར་ལོ་དང་པོས་འདུས་མ་བྱས་ཀྱི་ཆོས་ཐམས་ཅད་
རང་གི་མཚན་ཉིད་ཀྱིས་གྲུབ་པར་དངོས་སུ་བསྟན་པར་ཐལ། དེས་
ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་དངོས་སུ་བསྟན་
པའི་ཕྱིར། འདོད་ན། འདིར་བསྟན་འཁོར་ལོ་དང་པོའི་ཆེད་དུ་
བྱ་བའི་གདུལ་བྱ་ལ་འདུས་མ་བྱས་ཀྱི་ཆོས་རྣམས་རང་གི་མཚན་ཉིད་
ཀྱིས་གྲུབ་པར་དངོས་སུ་བསྟན་དགོས་པར་ཐལ་ལོ། །འདོད་མི་ནུས་
ཏེ། དེས་དེ་རང་གི་མཚན་ཉིད་ཀྱིས་མ་གྲུབ་པར་དངོས་སུ་རྟོགས་
པའི་ཕྱིར་ཏེ། ཉན་ ཐོས་ སྡེ་བས་དེ་དེ་ལྟར་རྟོགས་ པའི་ཕྱིར་ཏེ།
དེས་ སྤྱི་ མཚན་ དངོས་ མེད་ དུ་ རྟོགས་ པའི་ ཕྱིར་ ན་ མ་ ཁྱབ་ ཡང་།
གཟུགས་སོགས་ཀྱི་ཆོས་རྣམས་རང་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་མཉམ་དུ་དངོས་སུ་བསྟན་པའི་མདོ་ཡིན་ན།
དེ་རྣམས་རང་གི་མཚན་ཉིད་ཀྱིས་གྲུབ་མཉམ་དུ་དངོས་སུ་བསྟན་པའི་
མདོ་ཡིན་དགོས་པར་ཐལ། འདིར་བསྟན་འཁོར་ལོ་དང་པོ་དེ་དེ་
རྣམས་རང་གི་མཚན་ཉིད་ཀྱིས་གྲུབ་མཉམ་དུ་དངོས་སུ་སྟོན་པའི་མདོ་
ཡིན་པའི་ཕྱིར། འདོད་ན། དེ་རྣམས་དེའི་ཞེན་གཞིར་རང་གི་
མཚན་ཉིད་ཀྱིས་གྲུབ་པར་འཛིན་པའི་རྟོག་པ་ཡིན་ན། དེ་རྣམས་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རང་གི་མཚན་ཉིད་ཀྱིས་གྲུབ་པར་འཛིན་པའི་རྟོག་པ་ཡིན་དགོས་པར་
ཐལ། འདོད་པའི་ཕྱིར་ཟེར་ན་མ་ཁྱབ། གཞན་ཡང་། མིང་གི་
སྔ་རོལ་བློ་མེད་ཕྱིར། ། ཞེས་སོགས་ཀྱི་གཞུང་འདི་གཟུགས་ སོགས་
རྣམས་རང་གི་མཚན་ཉིད་ཀྱིས་གྲུབ་པ་འགོག་པའི་གཞུང་ཡིན་པར་
ཐལ། གཞུང་འདི་འདིར་བསྟན་འཁོར་ལོ་དང་པོ་སྒྲ་ཇི་བཞིན་པ་ལ་
དངོས་སུ་གནོད་བྱེད་སྟོན་པའི་གཞུང་ཡིན་པ་གང་ཞིག འདིར་
བསྟན་འཁོར་ལོ་དང་པོ་དེ་གཟུགས་སོགས་རྣམས་རང་གི་མཚན་ཉིད་
ཀྱིས་གྲུབ་མཉམ་དུ་དངོས་སུ་སྟོན་པའི་མདོ་ཡིན་པའི་ཕྱིར་ན་མ་ཁྱབ་
སྟེ། དེ་ ཐམས་ ཅད་ཀྱི་ལན་ནི། ཤེས་བྱ་ཆོས་ཅན། འདིར་་་
བསྟན་འཁོར་ལོ་དང་པོ་དེ་གང་ཟག་གི་བདག་མེད་གཙོ་བོར་དངོས་
སུ་སྟོན་པའི་མདོ་ཡིན་པར་ཐལ། དེ་བདེན་བཞི་གཙོ་བོར་དངོས་སུ་
སྟོན་ པའི་ མདོ་ ཡིན་ པའི་ ཕྱིར་ ཏེ། དགོངས་ འགྲེལ་ ལས།
འཕགས་པའི་བདེན་པ་བཞིའི་རྣམ་པ་བསྟན་པས་ཞེས་དང་། དྲང་
ངེས་རྣམ་འབྱེད་ལས་དགོངས་འགྲེལ་ལས། འཁོར་ལོ་རིམ་པ་་་་
གསུམ་གསུངས་པ་ནི་འཁོར་གྱི་འདུ་ ཐེབས་དང་སྟོན་པའི་སྐུ་ཚེའི་
ཚིགས་ལ་སོགས་པས་འཇོག་པ་མིན་གྱིས་བརྗོད་བྱའི་ངོས་ནས་ཡིན་
ནོ། །དེ་ཡང་བདག་མེད་པའི་དོན་གཏན་ལ་འབེབས་པའི་དབང་དུ་
བྱས་པ་སྟེ། ཞེས་གསུངས་པའི་ཕྱིར། འདོད་ན་སོང་། སྒྲ་ཇི་
བཞིན་ པའི་ མདོ་ ཡིན་ པར་ ཐལ་ལོ། ། ཁྱེབ་ པ་ ཁས། རང་དེས།
འཁོར་ལོ་དང་པོ་ཆོས་ཅན། གཟུགས་ནས་བྱང་ཕྱོགས་སོ་བདུན་གྱི་



བྱང་ཆུབ་ལོ་མ་དཔེ་ཚོགས།
བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་སྟོན་པའི་
མདོ་ཡིན་པར་ཐལ། དེ་ཐམས་ཅད་རང་འཛིན་རྟོག་པའི་ཞེན་་་
གཞིར་རང་གི་མཚན་ཉིད་ཀྱིས་གྲུབ་མཉམ་དུ་སྟོན་པའི་མདོ་ཡིན་པའི་
ཕྱིར། བྱས་པ་ལ་ཁོ་ན་རེ། གཟུགས་གཟུགས་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་པར་འཛིན་པའི་རྟོག་པ་ཆོས་
ཅན། གཟུགས་རང་གི་མཚན་ཉིད་ཀྱིས་གྲུབ་པར་འཛིན་པའི་རྟོག་
པ་ཡིན་པར་ཐལ། དེ་ རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པར་འཛིན་པའི་རྟོག་པ་ཡིན་པའི་ཕྱིར། ཁྱབ་
པ་ཁས། འདོད་ན། རྟོག་པ་དོན་མཐུན་ཡིན་པར་ཐལ་ལོ། །ཟེར་
ན་རྩ་བར་མི་མཚུངས་སོ། །གཞན་ཡང་། འདིར་བསྟན་འཁོར་ལོ་
བར་བ་དེས་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རང་
གི་མཚན་ཉིད་ཀྱིས་མ་གྲུབ་པར་དངོས་སུ་བསྟན་པར་ཐལ། ཁྱོད་
ཀྱིས་འགལ་སྤོང་ཞུས་ཚུལ་དེ་འཐད་པའི་ཕྱིར། འདོད་ན། དེས་
གཟུགས་ནས་རྣམ་མཁྱེན་གྱི་བར་གྱི་ཆོས་ཀྱི་ནང་ཚན་གྱི་འདུས་མ་
བྱས་ཆོས་ཁམས་དང་ཆོས་ཀྱི་སྐྱེ་མཆེད་རང་གི་མཚན་ཉིད་ཀྱིས་མ་
གྲུབ་པར་དངོས་སུ་བསྟན་པར་ཐལ་ལོ། ། ཁྱབ་པ་ཁས། འདོད་ན།
དེ་ སྒྲ་ ཇི་ བཞིན་ པའི་ མདོ་ ཡིན་ པར་ ཐལ་ ལོ། ། ཟེར་ ན་ མ་ ཁྱབ།
འདོད་ན། དེ་ངེས་དོན་གྱི་མདོ་ཡིན་པར་ཐལ་ལོ། །འདོད་མི་ནུས་
ཏེ། ཆོས་ཀྱི་འཁོར་ལོ་བསྐོར་པ་དེ་ཡང་ཞེས་སོགས་པའི་ཕྱིར། །
གཉིས་པ་འགལ་བ་དེ་སྤོང་གི་ལན་ལ་གང་ལ་དགོངས་ནས་ངོ་
26



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བོ་ཉིད་མེད་པར་གསུངས་པའི་དགོངས་གཞི་བཤད་པ། གང་ལ་
དགོངས་ནས་མ་སྐྱེས་པ་སོགས་སུ་བཤད་པའོ། ། དང་བོ་ལ་མདོར་
བསྟན་པ། རྒྱས་པར་བཤད་པ། དེ་དག་གི་དཔེ་བསྟན་པའོ། །
དང་པོ་ནི། དགོངས་འགྲེལ་ལས། དོན་དམ་ཡང་དག་འཕགས།
ངས་ཆོས་རྣམས་ཀྱི་ངོ་བོ་ཉིད་མེད་པ་ཉིད་རྣམ་པ་གསུམ་པོ་འདི་ལྟ་སྟེ།
མཚན་ཉིད་ངོ་བོ་ཉིད་མེད་པ་ཉིད་དང་སྐྱེ་བ་ངོ་བོ་ཉིད་མེད་པ་ཉིད་
དང་དོན་དམ་པ་ངོ་བོ་ཉིད་མེད་པ་ཉིད་ལ་དགོངས་ནས་ཆོས་ཐམས་
ཅད་ངོ་བོ་ཉིད་མེད་པའོ་ཞེས་བསྟན་ཏོ། །ཞེས་དང་། བསྡུ་བ་ལས་
ཀྱང་། བཅོམ་ལྡན་འདས་ཀྱི་ཅི་ལ་དགོངས་ནས་ཆོས་ཐམས་ཅད་ངོ༌
བོ་ཉིད་མེད་པ་ཞེས་གསུངས་ཞེ་ན། སྨྲས་པ། འདུལ་བའི་དབང་
གིས་དེ་དང་དེར་ངོ་བོ་ཉིད་མེད་པ་ཉིད་རྣམ་པ་གསུམ་ལ་དགོངས་
ནས་གསུང་ཏེ། ཞེས་དང༌། སུམ་ཅུ་བ་ལས་ཀྱང་། ངོ་བོ་ཉིད་
ནི་རྣམ་གསུམ་གྱི། །ངོ་བོ་ཉིད་མེད་རྣམ་གསུམ་ལ། །དགོངས་ནས་
ཆོས་རྣམས་ཐམས་ཅད་ནི། །ངོ་བོ་ཉིད་མེད་བསྟན་པ་ཡིན། །ཞེས་པ་
རྣམས་ཀྱི་སྐབས་སུ། ། ཤེས་བྱ་ཆོས་ཅན། ཡུམ་གསུམ་ལ་སོགས་
པའི་མདོ་ཁ་ཅིག་ཏུ་ཆོས་ཐམས་ཅད་ངོ་བོ་ཉིད་མེད་པར་གསུངས་
པའི་དགོངས་གཞི་ཡོད་དེ། གཟུགས་ནས་རྣམ་མཁྱེན་གྱི་བར་གྱི་
ཆོས་ ཐམས་ ཅད་ཀྱི་སྟེང་དུ་མཚན་ཉིད་གསུམ་གསུམ་ཡོད་པ་་་་་་
དགོངས་ནས་དེ་ལྟར་གསུངས་པའི་ཕྱིར། གཟུགས་སོགས་ཀྱི་ཆོས་
ཐམས་ཅད་ཀྱི་སྟེང་དུ་མཚན་ཉིད་གསུམ་གསུམ་གྱི་རྣམ་གཞག་འབྱེད་



བྱང་ཆུབ་ལོ་མ་དཔེ་ཚོགས།
རིགས་ཏེ། གཟུགས་ཕུང་གི་སྟེང་དུ་དེ་དག་གི་རྣམ་གཞག་འཐད་པ་
གང་ཞིག་མཚུངས་པའི་ཕྱིར་ཏེ། དགོངས་འགྲེལ་ལས། གཟུགས་
ཀྱི་ཕུང་བོ་ལ་ཇི་ལྟར་ཕུང་བོ་ལྷག་མ་རྣམས་ལ་ཡང་དེ་བཞིན་དུ་སྦྱར་ཏེ།
ཞེས་དང་། དྲང་ངེས་རྣམ་འབྱེད་ལས། དེ་ལྟར་གཟུགས་ཕུང་ལ་
ཇི་ལྟར་སྦྱར་བ་བཞིན་དུ་ཕུང་བོ་ལྷག་མ་བཞི་དང་། སྐྱེ་མཆེད་བཅུ
གཉིས་ དང་། རྟེན་འབྲེལ་ བཅུ་ གཉིས་ དང་། ཟས་ བཞི་ དང༌།
བདེན་པ་བཞི་དང་། ཁམས་དྲུག་དང་བཅོ་བརྒྱད་པོ་རེ་རེ་ལ་ཡང་
མཚན་ ཉིད་ གསུམ་ གསུམ་ སྦྱར་ བར་ གསུངས་ སོ། ། ཞེས་ དང་།
ལེགས་པར་ཕྱེ་བ་ནི་སྔར་བཤད་པ་ལྟར་གཟུགས་ལ་སོགས་པའི་ཆོས་
རེ་རེ་ལ་མཚན་ཉིད་གསུམ་གསུམ་གྱི་རྣམ་གཞག་དང་དེ་ལ་ངོ་བོ་ཉིད་
མེད་ཚུལ་གསུམ་གསུམ་དུ་ཕྱེ་བའོ། ། ཞེས་དང་། དེ་དག་ནི་སྔར་
འགལ་སྤོང་གི་དྲི་བའི་སྐབས་སུ་བཤད་པའི་གཟུགས་ཕུང་ནས་ལམ་གྱི་
ཡན་ལག་གི་བར་གྱི་རེ་རེ་ལའང་མཚན་ཉིད་གསུམ་གསུམ་གྱི་འཇོག་
ལུགས་བྱས་ནས་དེ་ལ་དགོངས་ནས་སྟོན་པས་ངོ་བོ་ཉིད་མེད་པ་་་
གསུམ་དུ་བཤད་པར་བདག་གིས་གོའོ། ། ཞེས་དོན་དམ་ཡང་དག་
འཕགས་ ཀྱིས་ སྟོན་ པ་ ལ་ གསོལ་ བའོ་ ཞེས་ གསུངས་ པའི་ ཕྱིར།
གཉིས་པ་ལ། མཚན་ཉིད་ངོ་བོ་ཉིད་མེད་པ་རྒྱས་པར་བཤད་པ།
སྐྱེ་བ་ངོ་བོ་ཉིད་མེད་པ་རྒྱས་པར་བཤད་པ། དོན་དམ་པ་ངོ་བོ་ཉིད་
མེད་པ་རྒྱས་པར་བཤད་པ་དང་གསུམ། དང་པོ་ནི། དགོངས་
འགྲེལ་ལས། དེ་ལ་ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་
28



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཉིད་གང་ཞེ་ན། ཀུན་བརྟགས་པའི་མཚན་ཉིད་གང་ཡིན་པའོ། །
དེ་ཅིའི་ཕྱིར་ཞེ་ན། དེ་ལྟར་འདི་ལྟར་དེ་ནི་མིང་དང་བརྡས་རྣམ་
པར་བཞག་པའི་མཚན་ཉིད་ཡིན་གྱི་རང་གི་མཚན་ཉིད་ཀྱིས་རྣམ་པར་
གནས་པ་ནི་མ་ཡིན་པས་དེའི་ཕྱིར་དེ་ནི་མཚན་ཉིད་ངོ་བོ་ཉིད་མེད་པ་
ཉིད་ཅེས་བྱའོ། །ཞེས་པའི་སྐབས་སུ་གསུམ་ལས། དང་པོ་ནི། ཁ་
ཅིག ཀུན་བརྟགས་ཆོས་ཅན། ཁྱོད་ལ་མཚན་ཉིད་ངོ་བོ་ཉིད་
མེད་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་མིང་བརྡས་གཞག་
ཙམ་ཡིན་གྱི་རང་གི་མཚན་ཉིད་ཀྱིས་མ་གྲུབ་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར། ཞེས་གསུངས་ཤིང་། སྤྱི་མཚན་དང་ནམ་
མཁའ་སོགས་མིང་བརྡས་འཇོག་མི་ནུས་ཟེར་ན། འོ་ན། ཆོས་
རྣམས་ཀྱི་མཚན་ཉིད་ངོ་བོ་ཉིད་མེད་པ་ཉིད་གང་ཞེ་ན། ཞེས་་་་
སོགས་ཀྱི་སྐབས་ནས་དངོས་སུ་སྟོན་པའི་ཀུན་བརྟགས་ཡིན་ན་མིང་
བརྡས་འཇོག་ནུས་ཀྱི་ཀུན་བརྟགས་ཡིན་དགོས་པར་ཐལ། དྲང་
ངེས་རྣམ་འབྱེད་ལས། སྤྱིར་ཀུན་བརྟགས་ལ་སྤྱི་མཚན་ཐམས་ཅད་
དང་ནམ་མཁའ་ལ་སོགས་པ་དུ་མ་ཞིག་ཡོད་ཀྱང་། དགོངས་འགྲེལ་
ལས་མ་གསུངས་པ་ནི། ཀུན་བརྟགས་གང་གིས་སྟོང་བ་ཡོངས་གྲུབ་
ཏུ་འཇོག་པའི་སྐབས་སུ་དེ་དག་མི་མཁོ་བས་སོ། །དེ་དག་གི་མང་བོ་
ཞིག་མིང་དང་བརྡས་འཇོག་མི་ནུས་པའི་ཡོད་པ་ཡིན་ཡང་རང་གི་
མཚན་ཉིད་ཀྱིས་གྲུབ་པ་མིན་ཏེ་རྟོགས་པས་བཏགས་ཙམ་ཡིན་དགོས་
པའི་ཕྱིར་རོ། །ཞེས་གསུངས་པའི་ཕྱིར། འདོད་ན་སོང་། ཀུན་
29



བྱང་ཆུབ་ལོ་མ་དཔེ་ཚོགས།
བརྟགས་ ཆོས་ ཅན། དེར་ ཐལ། དེའི་ ཕྱིར། རྟགས་ སོང་།
འདོད་ན། སྤྱི་མཚན་མིང་བརྡས་འཇོག་ནུས་པར་ཐལ། འདོད་
པ་གང་ཞིག རྒྱུ་མཚན་མཚུངས་པའི་ཕྱིར། གཞན་ཡང་། ཀུན་
བརྟགས་ཙམ་དེ་ཆོས་རྣམས་ཀྱི་མཚན་ཉིད་ཅེས་སོགས་ཀྱི་སྐབས་ནས་
དངོས་སུ་བསྟན་པའི་ཀུན་བརྟགས་མ་ཡིན་པར་ཐལ། དེའི་དངོས་
བསྟན་གྱི་ཀུན་བརྟགས་དེ་ངོ་བོ་དང་ཁྱད་པར་དུ་ཀུན་བརྟགས་པའི་
ཀུན་བརྟགས་ལ་བྱེད་རིགས་པའི་ཕྱིར་ཏེ། དྲང་ངེས་རྣམ་འབྱེད་
ལས། གང་གིས་སྟོང་བའི་ཀུན་བརྟགས་ནི་མདོ་འདིའི་ཀུན་་་་་་་
བརྟགས་ངོས་བཟུང་བའི་སྐབས་གཉིས་ཀར་ངོ་བོ་དང་ཁྱད་པར་དུ་
བརྟགས་པ་ཙམ་མ་ཡིན་པའི་ཀུན་བརྟགས་གཞན་མ་གསུངས་པའི་རྒྱུ་
མཚན་འཆད་པར་འགྱུར་རོ། ། ཞེས་གསུངས་པའི་ཕྱིར། ཁ་ཅིག
ཀུན་བརྟགས་དེ་ངོ་བོ་དང་ཁྱད་པར་དུ་ཀུན་བརྟགས་པའི་ཀུན་་་་་
བརྟགས་ཡིན་པར་ཐལ། ཀུན་བརྟགས་ཞེས་བཏགས་པ་དེ་ངོ་བོ་
དང་ཁྱད་པར་དུ་ཀུན་བརྟགས་པ་ལ་བྱེད་རིགས་པའི་ཕྱིར། ཟེར་ན་
མི་འཐད་དེ། དེའི་བཏགས་པ་དེ་རྟོག་པས་བཏགས་པ་ལ་བྱེད་
རིགས་པའི་ཕྱིར་ཏེ། རང་གི་མཚན་ཉིད་ཀྱིས་གྲུབ་པ་མ་ཡིན་ན།
རྟོག་པས་བཏགས་ཙམ་ཡིན་དགོས་པའི་ཕྱིར། ཞེས་གསུངས་པའི་
ཕྱིར། ཁ་ཅིག ཀུན་བརྟགས་ཡིན་ན་མིང་བརྡས་འཇོག་ནུས་་
པས་མ་ཁྱབ་ཀྱང་། དེ་ཡིན་ན་མིང་བརྡས་བཞག་པས་ཁྱབ་ཟེར་ན།
འདུས་མ་བྱས་ཀྱི་ནམ་མཁའ་ཆོས་ཅན། མིང་བརྡས་བཞག་པར་
30



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཐལ། ཀུན་བརྟགས་ཡིན་པའི་ཕྱིར། འདོད་ན། དེ་ཆོས་ཅན།
ཁྱོད་བློ་ཡུལ་དུ་འཆར་བ་མིང་བརྡ་བློ་ཡུལ་དུ་འཆར་བ་ལ་ལྟོས་པར་
ཐལ་ལོ། །འདོད་མི་ནུས་ཏེ། ནམ་མཁའི་མིང་བརྡ་བློ་ཡུལ་དུ་མ་
ཤར་ཡང་ནམ་མཁའ་བློ་ཡུལ་དུ་འཆར་བ་ཡོད་པའི་ཕྱིར། གཞན་
ཡང་། སྒྲ་རྟག་ སྟོང་ཆོས་ཅན། མིང་བརྡས་བཞག་པར་ ཐལ།
ཀུན་བརྟགས་ཡིན་པའི་ཕྱིར། འདོད་ན། བརྡའ་འམ་རྟོག་པས་
བཏགས་པ་ཙམ་གྱིས་བཞག་པར་ཐལ་ལོ། །འདོད་ན། བྱས་པ་སྒྲ་
རྟག་སྟོང་དུ་སྒྲུབ་པའི་གྲགས་རྟགས་ཡང་དག་ཡིན་པར་ཐལ་ལོ། །
འདོད་མི་ནུས་ཏེ། དེ་དེ་སྒྲུབ་ཀྱི་དངོས་སྟོབས་ཀྱི་རྟགས་ཡང་དག་
ཡིན་པའི་ཕྱིར། གཞན་ཡང་། ནམ་མཁའ་དང་སྤྱི་མཚན་མིང་
བརྡས་བཞག་མི་ནུས་བཞིན་དུ་མིང་བརྡས་བཞག་པར་ཐལ། དེ་
མིང་བརྡས་བཞག་མི་ནུས་པ་གང་ཞིག དེ་དག་མིང་བརྡས་བཞག་
པའི་ཕྱིར། འདོད་མི་ནུས་ཏེ། དེ་དག་མིང་བརྡས་འཇོག་ནུས་
ནས་མིང་བརྡས་བཞག་པའི་ཕྱིར། ཁོ་ན་རེ། དེ་དག་མིང་བརྡས་
བཞག་པར་ཐལ། དེ་དག་མིང་བརྡས་བཞག་ཙམ་ཡིན་པའི་ཕྱིར་ཏེ།
དེ་དག་རྟོག་པས་བཏགས་ཙམ་ཡིན་པའི་ཕྱིར་ན་མ་ཁྱབ་སྟེ། ཀུན་
བརྟགས་ཡིན་ན་རྟོག་པས་བཏགས་ཙམ་ཡིན་པས་ཁྱབ་ཀྱང་དེ་ཡིན་ན་
མིང་བརྡས་བཞག་ཙམ་ཡིན་པས་ཁྱབ་པ་ཁས་མི་ལེན་པའི་ཕྱིར། ཁ་
ཅིག ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་ཉིད་གང་ཞེ་ན།
ཞེས་སོགས་ཀྱི་སྐབས་ནས་དངོས་སུ་བསྟན་པའི་ཀུན་བརྟགས་ཡིན་ན་



བྱང་ཆུབ་ལོ་མ་དཔེ་ཚོགས།
མེད་པས་ཁྱབ་ཟེར་ན། གཟུགས་གཟུགས་ཞེས་པའི་སྒྲ་འཇུག་པའི་
འཇུག་གཞི་ཡིན་པ་ཆོས་ཅན། དེར་ཐལ། དེའི་ཕྱིར། མ་གྲུབ་
ན། དེར་ཐལ། དྲང་ངེས་རྣམ་འབྱེད་ལས། དེ་ལྟར་ན་་་་་་་
གཟུགས་སོགས་རྟོག་པའི་ཞེན་གཞི་ཡིན་པ་དེ་མིང་དང་བརྡས་བཞག་
པའི་ཀུན་བརྟགས་ཡིན་མོད་ཀྱང་ཚད་མས་གྲུབ་པས་དགག་མི་ནུས་ལ།
ཞེས་གསུངས་པའི་ཕྱིར། གཞན་ཡང་། དེའི་སྐབས་ནས་བསྟན་
པའི་ ཀུན་ བརྟགས་ ཡོད་ པར་ ཐལ། དྲང་ངེས་ རྣམ་ འབྱེད་ ལས།
ཀུན་བརྟགས་ནམ་མཁའི་མེ་ཏོག་དང་འདྲ་བ་ནི་རྟོག་པས་བཏགས་
ཙམ་གྱི་དཔེ་ཡིན་གྱི་ཤེས་བྱ་ལ་མི་སྲིད་པའི་དཔེ་མ་ཡིན་ནོ། ། ཞེས་
གསུངས་པའི་ཕྱིར། ཁ་ཅིག དེ་ཡིན་ན་ཡོད་པས་ཁྱབ་ཟེར་ན།
མི་འཐད་དེ། གཟུགས་གཟུགས་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་པ་དེ་དེའི་སྐབས་ནས་དངོས་སུ་བསྟན་པའི་
ཀུན་བརྟགས་ཡིན་པའི་ཕྱིར་ཏེ། དྲང་ངེས་རྣམ་འབྱེད་ལས། དེ་
ཉིད་དངོས་པོ་དེ་དག་གི་རང་གི་མཚན་ཉིད་ཀྱིས་གྲུབ་པ་ནི་མིང་ཙམ་
གྱིས་བཞག་པའི་ཀུན་བརྟགས་ཤེས་བྱ་ལ་མི་སྲིད་པ་ཡིན་པས་མིང་
དང་བརྡས་བཞག་པ་ལ་ཚད་མས་གྲུབ་མ་གྲུབ་གཉིས་ཡོད་དེ། ཞེས་
གསུངས་པའི་ཕྱིར། ཁོ་ན་རེ། དེ་དགོས་ པར་ ཐལ། དེའི་
སྐབས་ཀྱི་ཀུན་བརྟགས་དེ་དགག་བྱའི་ཀུན་བརྟགས་ལ་བྱེད་རིགས་
པའི་ཕྱིར་ཏེ། སྐབས་འདིར་བསྟན་གྱི་ཀུན་བརྟགས་ཡིན་ན་ཀུན་
བརྟགས་གང་གིས་སྟོང་བ་ཡོངས་གྲུབ་ཏུ་འཇོག་པའི་སྐབས་སུ་མཁོ་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བའི་ ཀུན་བརྟགས་ཡིན་དགོས་ པའི་ཕྱིར་ན་མ་ཁྱབ། དེར་ཐལ།
དྲང་ངེས་རྣམ་འབྱེད་ལས། དགོངས་འགྲེལ་ལས་མ་གསུངས་པ་ནི།
ཀུན་བརྟགས་གང་གིས་སྟོང་བ་ཡོངས་གྲུབ་ཏུ་འཇོག་པའི་སྐབས་སུ་དེ་
དག་ མི་ མཁོ་ བས་ སོ། ། ཞེས་ གསུངས་ པའི་ ཕྱིར་ ན་ སྐྱོན་ མེད་དེ།
གཟུགས་ཀྱི་ངོ་བོ་དང་ཁྱད་པར་དུ་ཀུན་བརྟགས་པའི་ཀུན་བརྟགས་དེ་
དེའི་སྐབས་སུ་མཁོ་བའི་ཀུན་བརྟགས་ཡིན་པའི་ཕྱིར། ཡང་དྲང་
ངེས་རྣམ་འབྱེད་ལས། འདིར་རང་གི་མཚན་ཉིད་ཀྱིས་ཡོད་མེད་
བསྟན་ཚོད་ནི་མིང་དང་བརྡ་ལ་ལྟོས་ནས་བཞག་མ་བཞག་ཡིན་ལ།
བཞག་པ་ལ་ཡོད་པས་མ་ཁྱབ་ཅིང་། འཇོག་ལུགས་ཀྱང་ཐལ་འགྱུར་
བས་ཡོད་པ་རྣམས་མིང་གི་ཐ་སྙད་ཀྱི་དབང་གིས་བཞག་པ་དང་ཆེས་
མི་མཐུན་པས་རང་གི་མཚན་ཉིད་ཀྱིས་ཡོད་མེད་ཀྱི་དོན་ཡང་མི་
མཐུན་ནོ། ། འོན་ཀྱང་འདིའི་རང་མཚན་གྱིས་ཡོད་པར་འཛིན་པ
ཡོད་ན་ཐལ་འགྱུར་བའི་རང་མཚན་གྱིས་གྲུབ་པར་འཛིན་པ་ཡང་ཡོད་
ལ། གཞི་འགའ་ཞིག་སྔ་མ་ལྟར་མི་འཛིན་ཀྱང་ཕྱི་མ་ལྟར་འཛིན་པ་
ནི་ཡོད་དོ། །ཞེས་པའི་དོན་ལ། ཁ་ཅིག རྣམ་རིག་པའི་ལུགས་ཀྱི་
རང་གི་མཚན་ཉིད་ཀྱིས་གྲུབ་པར་འཛིན་པ་ཡོད་ན་ཐལ་འགྱུར་བའི་
ལུགས་ཀྱི་རང་གི་མཚན་ཉིད་ཀྱིས་གྲུབ་པར་འཛིན་པ་ཡོད་དགོས་ཏེ།
གཞི་དེ་ཐ་སྙད་ཀྱི་དབང་གིས་བཞག་པ་མ་ཡིན་པར་རང་ངོས་ནས་
ཡོད་པར་འཛིན་ན། གཞི་དེ་ཐ་སྙད་བཏགས་པའི་བཏགས་དོན་
བཙལ་བའི་ཚེ་ན་ཡོད་པར་འཛིན་དགོས་པའི་ཕྱིར། ཞེས་ཟེར་ན།
33



བྱང་ཆུབ་ལོ་མ་དཔེ་ཚོགས།
འོ་ན། བུམ་པའི་དོན་སྤྱི་ཐ་སྙད་ཀྱི་དབང་གིས་བཞག་པ་མ་ཡིན་
པར་རང་ངོས་ནས་གྲུབ་པར་འཛིན་པའི་རྟོག་པ་ཆོས་ཅན། བུམ་
པའི་དོན་སྤྱི་ཐ་སྙད་བཏགས་པའི་བཏགས་དོན་བཙལ་བའི་ཚེ་ན་ཡོད་
པར་འཛིན་པར་ཐལ། བུམ་པའི་དོན་སྤྱི་ཐ་སྙད་ཀྱི་དབང་གིས་
བཞག་པ་མ་ཡིན་པར་རང་ངོས་ནས་གྲུབ་པར་འཛིན་པའི་ཕྱིར་ཏེ།
དེ་དེར་འཛིན་པའི་རྟོག་པ་ཡིན་པའི་ཕྱིར། འདོད་ན། དེ་ཆོས་
ཅན། རྟོག་པ་དོན་མཐུན་ཡིན་པར་ཐལ་ལོ། །འདོད་མི་ནུས་ཏེ།
ཆོས་ཅན་དེ་ཡིན་པའི་ཕྱིར། དེས་ན་དེའི་དོན་ནི། གཞི་དེ་རྣམ་
རིག་པའི་འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་འཛིན་
པའི་འཛིན་པ་རྒྱུད་ལྡན་གྱི་གང་ཟག་ཡིན་ན། གཞི་དེ་ཐལ་འགྱུར་
བའི་འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་འཛིན་པའི་
འཛིན་པ་རྒྱུད་ལྡན་གྱི་གང་ཟག་ཡིན་དགོས་ཏེ། གཞི་དེ་རྟོག་པས་
བཏགས་ཙམ་མ་ཡིན་པར་རང་ངོས་ནས་གྲུབ་པར་འཛིན་པའི་འཛིན་
པ་རྒྱུད་ལྡན་གྱི་གང་ཟག་ཡིན་ན། གཞི་དེ་ཐ་སྙད་བཏགས་པའི་
བཏགས་དོན་བཙལ་བའི་ཚེ་ན་རྙེད་པར་འཛིན་པའི་འཛིན་པ་རྒྱུད་
ལྡན་གྱི་གང་ཟག་ཡིན་དགོས་པའི་ཕྱིར། ཞེས་པའི་དོན་ནོ། །གཞི་
འགའ་ཞིག་ཅེས་སོགས་ཀྱི་དོན་ལ། ཁ་ཅིག མདོ་སྡེ་བས་ཀུན་
བརྟགས་སེམས་ཙམ་པས་འདོད་པ་ལྟར་གྱི་རང་གི་མཚན་ཉིད་ཀྱིས་
གྲུབ་པར་མི་འཛིན་ཡང་། ཐལ་གྱུར་བས་འདོད་པ་ལྟར་རང་གི་
མཚན་ ཉིད་ ཀྱིས་ གྲུབ་ པར་ འཛིན་ པ་ དེ་ དེའི་ དོན་ ཡིན་ པའི་ ཕྱིར།
34



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དང་པོ་གྲུབ་སྟེ། དེས་ཀུན་བརྟགས་རང་གི་མཚན་ཉིད་ཀྱིས་གྲུབ་
པར་མི་འདོད་ པའི་ཕྱིར། གཉིས་པ་གྲུབ་སྟེ། དེས་དེ་ཐ་སྙད་
བཏགས་པའི་བཏགས་དོན་བཙལ་བའི་ཚེ་ན་རྙེད་པར་འཛིན་པའི་
ཕྱིར། ཞེས་ཟེར་ན་མི་འཐད་དེ་འཆད་པར་འགྱུར་རོ། །དེའི་དོན་
ནི་མདོ་སྡེ་བ་དང་རང་རྒྱུད་པ་དག་གིས་ཀུན་བརྟགས་སེམས་ཙམ་
པས་འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་མི་འཛིན་
ཡང༌། དེ་གཉིས་ཀྱིས་ཀུན་བརྟགས་ཐལ་འགྱུར་བས་འདོད་པ་ལྟར་
གྱི་རང་གི་མཚན་ཉིད་ཀྱིས་གྲུབ་པར་འཛིན་པ་དེའི་དོན་ཡིན་པའི་
ཕྱིར། དང་པོ་གྲུབ་སྟེ། དེ་གཉིས་ཀྱིས་ཀུན་བརྟགས་རྟོག་པས་
བཏགས་ཙམ་མ་ཡིན་པར་རང་ངོས་ནས་གྲུབ་པར་མི་འཛིན་པའི་ཕྱིར།
གཉིས་པ་གྲུབ་སྟེ། དེ་གཉིས་ཀྱི་ཀུན་བརྟགས་ཐ་སྙད་བཏགས་པའི་
བཏགས་དོན་བཙལ་བའི་ཚེ་ན་ཡོད་པར་འཛིན་པའི་ཕྱིར། གཉིས་
པ་རང་ལུགས་ནི། གཟུགས་ཀྱི་ངོ་བོ་དང་ཁྱད་པར་དུ་ཀུན་བརྟགས་
པའི་ཀུན་བརྟགས་ཆོས་ཅན། ཁྱོད་ལ་མཚན་ཉིད་ངོ་བོ་ཉིད་མེད་པ་
ཞེས་བརྗོད་པའི་རྒྱུ་མཚན་ཡོད་དེ། སྒྲུབ་ཕྱོགས་ནས་མིང་བརྡས་
རྣམ་པར་བཞག་པ་ཙམ་ཡིན་གྱི་དགག་ཕྱོགས་ནས་རང་གི་མཚན་ཉིད་
ཀྱིས་རྣམ་པར་གནས་པ་མ་ཡིན་པའི་རྒྱུ་མཚན་ཀྱིས་དེ་ལྟར་བརྗོད་
པའི་ཕྱིར། གསུམ་པ་རྩོད་པ་སྤོང་བ་ལ་ཁོ་ན་རེ། སྐབས་འདིར་
དངོས་བསྟན་གྱི་གཟུགས་ཀྱི་ཀུན་བརྟགས་ཡིན་ན་གཟུགས་ཀྱི་ངོ་བོ་
དང་ཁྱད་པར་དུ་ཀུན་བརྟགས་པའི་ཀུན་བརྟགས་ཡིན་དགོས་པར་



བྱང་ཆུབ་ལོ་མ་དཔེ་ཚོགས།
ཐལ། སྦྱོར་བ་འཐད་པ་གང་ཞིག ཀུན་བརྟགས་དེ་སྐབས་་་་་
འདིར་དངོས་བསྟན་ གྱི་ཀུན་བརྟགས་མ་ཡིན་པའི་ཕྱིར་ན་མ་ཁྱབ།
འདོད་ན། གཟུགས་ ཀྱི་ ཀུན་ བརྟགས་ ཆོས་ ཅན། དེར་ ཐལ།
དེའི་ཕྱིར། རྟགས་གྲུབ་སྟེ། གཟུགས་ཀྱི་ངོ་བོ་དང་ཁྱད་པར་ལ་
ཀུན་བརྟགས་པའི་ཀུན་བརྟགས་དེ་སྐབས་འདིར་དངོས་བསྟན་གྱི་
ཀུན་བརྟགས་ཡིན་པའི་ཕྱིར། གཞན་ཡང་། ཀུན་བརྟགས་དེ་་
སྐབས་ འདིར་ དངོས་ བསྟན་ གྱི་ ཀུན་ བརྟགས་ ཡིན་ པར་ ཐལ།
གཟུགས་ ཀྱི་ ཀུན་ བརྟགས་ དེ་ དེ་ ལྟར་ ཡིན་ པའི་ ཕྱིར་ ན་ མ་ ཁྱབ།
གཉིས་པ་ནི། དགོངས་འགྲེལ་ལས། ཆོས་རྣམས་ཀྱི་སྐྱེ་བ་ངོ་བོ་
ཉིད་མེད་པ་ཉིད་གང་ཞེ་ན། ཆོས་རྣམས་ཀྱི་གཞན་གྱི་དབང་གི་
མཚན་ཉིད་གང་ཡིན་པའོ། །དེ་ཅིའི་ཕྱིར་ཞེ་ན། འདི་ལྟར་དེ་ནི་
རྐྱེན་གཞན་གྱི་སྟོབས་ཀྱིས་བྱུང་བ་ཡིན་གྱི་བདག་ཉིད་ཀྱིས་མ་ཡིན་
པས་དེའི་ཕྱིར་དེ་ནི་སྐྱེ་བ་ངོ་བོ་ཉིད་མེད་པ་ཉིད་ཅེས་བྱའོ། ། ཞེས་
པའི་སྐབས་སུ་གཉིས་ལས། དང་བོ་ནི། ཁ་ཅིག་གཟུགས་་་་་་
གཟུགས་ཀྱི་གཞན་དབང་ཡིན་ཞེ་ན། དེ་ལ་ཁོ་ན་རེ། གཟུགས་དེ་
འདི་ནི་གཟུགས་སོ། །འདི་ནི་གཟུགས་ཀྱི་སྐྱེ་བའོ་ཞེས་ངོ་བོ་དང་ཁྱད་
པར་ལ་ཀུན་བཏགས་པའི་གཞི་ཡིན་པར་ཐལ། དམ་བཅའ་འཐད་
པའི་ཕྱིར་ན་མ་ཁྱབ། འདོད་ན། དེ་གཟུགས་ཀྱི་གདགས་གཞི་
ཡིན་པར་ཐལ་ལོ། ། ཁ་ ཅིག འདིར་མ་ཁྱབ་ཟེར། འདོད་ན།
དེ་ ཆོས་ ཅན། ཁྱོད་ ཁྱོད་ ཀྱི་ གདགས་ གཞི་ མ་ ཡིན་ པར་ ཐལ་
36



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བདག་མེད་ཡིན་པའི་ཕྱིར། མ་ ཁྱབ་ཟེར་བ་ལ་ ཁྱབ་ པ་ ཡོད་དེ།
དྲང་ངེས་རྣམ་འབྱེད་ལས། གཟུགས་ཀྱི་གཞན་དབང་ངོས་འཛིན་
པ་ན་རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་
གནས་འདུ་བྱེད་ཀྱི་མཚན་མ་གང་ལགས་པ་དེ་ནི་གཞན་གྱི་དབང་གི་
མཚན་ཉིད་ལགས་ཏེ། ཞེས་གསུངས་ཏེ། ཞེས་དང་༌། དང་།
བོས་གང་གི་ཡུལ་ཡིན་པ་དང་གཉིས་པས་ཀུན་བརྟགས་ཀྱི་གདགས་
གཞི་དང་གསུམ་པས་རང་གི་ངོ་བོ་བསྟན་ཏོ། ། ཞེས་གསུངས་པའི་
ཕྱིར། གཞན་ཡང་། དགོངས་འགྲེལ་ལས་འདུ་བྱེད་ཀྱི་མཚན་མ་
ལ་གཟུགས་ཀྱི་ཕུང་བོ་ཞེས་ངོ་བོ་ཉིད་དམ་བྱེ་བྲག་གི་མཚན་ཉིད་དུ་
མིང་དང་བརྡས་རྣམ་པར་བཞག་པ་དང་། ཞེས་སོགས་གསུངས་པ་
ལ་རྒྱུ་མཚན་དང་དགོས་པ་མེད་པར་ཐལ། གཟུགས་ཀྱི་གདགས་
གཞིར་གྱུར་པའི་འདུ་བྱེད་ཀྱི་མཚན་མ་དེ་གཟུགས་ཀྱི་གཞན་དབང་
ཡིན་ལ། གཟུགས་གཟུགས་ཀྱི་གཞན་དབང་མ་ཡིན་པའི་ཁྱད་པར་
འཐད་པའི་ཕྱིར། རྟགས་ཁས། གཞན་ཡང་། གཟུགས་དེ་
གཟུགས་ཀྱི་གཞན་དབང་ཡིན་པར་ཐལ། གཟུགས་དེ་གཟུགས་ཀྱི་
ཀུན་བརྟགས་འདོགས་པའི་གཞི་ཡིན་པའི་ཕྱིར་ཏེ། དེའི་གདགས་
གཞིར་ གྱུར་ པའི་ གཟུགས་ ཤིག་ ཡོད་ པའི་ ཕྱིར། གཞན་ ཡང་།
གཟུགས་དེ་གཟུགས་ཀྱི་གཞན་དབང་ཡིན་པར་ཐལ། དེ་རྣམ་་་་་
བཏགས་ཀྱི་གཟུགས་ཡིན་པའི་ཕྱིར་ཏེ། དེ་དེ་དང་ཀུན་བརྟགས་ཀྱི་
གཟུགས་དང་ཡོངས་གྲུབ་ཀྱི་གཟུགས་གང་རུང་གང་ཞིག དེ་ཀུན་



མ
བྱང་ཆུབ་ལོ་མ་དཔེ་ཚོགས།
བརྟགས་ཀྱིས་གཟུགས་ཀྱང་མ་ཡིན་། ཡོངས་གྲུབ་ཀྱི་གཟུགས་ཀྱང་
མ་ ཡིན་ པའི་ ཕྱིར། དང༌ པོ་ དེར་ ཐལ། དེ་ ཡོད་ པའི་ ཕྱིར།
གཉིས་པ་གྲུབ་སྟེ། དེ་ཀུན་བརྟགས་མ་ཡིན་པའི་ཕྱིར། གསུམ་པ་
གྲུབ་སྟེ། དེ་ཡོངས་གྲུབ་མ་ཡིན་པའི་ཕྱིར། བྱས་པ་ལ་ཁོ་ན་རེ།
གཟུགས་གཟུགས་སུ་འདོགས་པའི་གཞི་ཡིན་པར་ཐལ། གཟུགས་
གཟུགས་ཀྱི་ཀུན་བརྟགས་འདོགས་པའི་གཞི་ཡིན་པའི་ཕྱིར་ན་མ་ཁྱབ།
འདོད་ན། དེ་གཟུགས་ཀྱི་ཐ་སྙད་འདོགས་པའི་གཞི་ཡིན་པར་ཐལ་
ལོ། །འདོད་ན། གཟུགས་ལ་གཟུགས་ཀྱི་ཐ་སྙད་འདོགས་དགོས་ཀྱི་
གང་ཟག་ཡོད་པར་ཐལ་ལོ། ། འདོད་ན། གཟུགས་ཚད་མས་གྲུབ་
ནས་གཟུགས་ལ་གཟུགས་ཀྱི་ཐ་སྙད་སྦྱོར་དགོས་ཀྱི་གང་ཟག་ཡོད་པར་
ཐལ་ལོ། །འདོད་ན། དེ་འདྲའི་གང་ཟག་ཆོས་ཅན། གཟུགས་ལ་
གཟུགས་ ཀྱི་ ཐ་ སྙད་ སྦྱོར་ དགོས་ ཀྱི་ གང་ ཟག་ མ་ ཡིན་ པར་ ཐལ།
གཟུགས་ཚད་མས་གྲུབ་པའི་གང་ཟག་ཡིན་པའི་ཕྱིར། གཞན་ཡང་།
ནམ་མཁའ་དེ་རྣམ་བཏགས་ཀྱི་ནམ་མཁའ་དང༌། ཀུན་བརྟགས་ཀྱི་
ནམ་མཁའ་དང་། ཡོངས་གྲུབ་ཀྱི་ནམ་མཁའ་གསུམ་པོ་གང་རུང་
ཡིན་པར་ཐལ། གཟུགས་དེ་རྣམ་བཏགས་ཀྱི་གཟུགས་སོགས་་་་་
གསུམ་ པོ་ གང༌ རུང་ ཡིན་ པའི་ ཕྱིར་ ན་ མ་ ཁྱབ། གཞན་ ཡང་།
གཟུགས་གཟུགས་ཀྱི་གཞན་དབང་ཡིན་པར་ཐལ། གཟུགས་ཕུང་
གཟུགས་ཕུང་གི་གཞན་དབང་ཡིན་པའི་ཕྱིར་ཏེ། གཟུགས་ཕུང་
གཟུགས་ཕུང་གི་གཞན་དབང་། དེ་རང་འཛིན་རྟོག་པའི་ཞེན་་་་་
38



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཞིར་རང་གི་མཚན་ཉིད་ཀྱིས་གྲུབ་པ་གཟུགས་ཕུང་གི་ཀུན་བརྟགས།
དེ་དེས་སྟོང་བ་གཟུགས་ཕུང་གི་ཆོས་ཀྱི་བདག་མེད་ཀྱི་དབང་དུ་བྱས་
པའི་ངོ་བོ་ཉིད་གསུམ་གྱི་རྣམ་གཞག་ཡིན་པའི་ཕྱིར་ཏེ། དེ་འཁོར་
ལོ་བར་པའི་བསྟན་དོན་དུ་གྱུར་པའི་ཆོས་ཀྱི་བདག་མེད་ཀྱི་དབང་དུ་
བྱས་པའི་ངོ་བོ་ཉིད་གསུམ་གྱི་རྣམ་གཞག་ཡིན་པའི་ཕྱིར་ཏེ། དྲང་
ངེས་རྣམ་འབྱེད་ལས། ཕུང་བོ་ལ་སོགས་པ་གཞན་དབང་དང་དེ་ལ་
ཆོས་ཀྱི་བདག་ཏུ་སྒྲོ་བཏགས་པ་ཀུན་བརྟགས་དང་དེ་དེས་སྟོང་བ་
ཆོས་ཀྱི་བདག་མེད་ཀྱི་ཡོངས་གྲུབ་ཏུ་འཇོག་པ་ཐེག་ཆེན་གྱི་མདོའི་
དོན་དུ་དགོངས་འགྲེལ་གྱིས་བཀྲལ་བའི་ཤུགས་ཀྱིས། ཕུང་བོ་་་་
གཞན་དབང་གང་ཟག་གི་བདག་གི་ཀུན་བརྟགས་ཀྱིས་སྟོང་བ་གང་
ཟག་གི་བདག་མེད་ཀྱི་ཡོངས་གྲུབ་ཏུ་འཇོག་པའི་ངོ་བོ་ཉིད་གསུམ་གྱི་
རྣམ་གཞག་དེ་ཙམ་ ཞིག་ ཐེག་དམན་གྱི་མདོའི་ དོན་ དུ་ གོ་ནུས་ལ།
ཞེས་ སོགས་ གསུངས་ པའི་ ཕྱིར། གཉིས་ པ་ རང་ ལུགས་ ནི།
གཟུགས་ཀྱི་གཞན་དབང་ཆོས་ཅན། ཁྱོད་ལ་སྐྱེ་བ་ངོ་བོ་ཉིད་མེད་
པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་རང་གི་རྒྱུ་རྐྱེན་ལ་་་་
བརྟེན་ནས་བྱུང་བ་ཡིན་གྱི། ཁྱོད་དེ་ལ་ལྟོས་མེད་དུ་རང་དབང་དུ་
མི་འབྱུང་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེས་མཚོན་
ནས་རྣམ་མཁྱེན་གྱི་བར་གྱི་ཆོས་ཐམས་ཅད་ལ་སྦྱོར་རོ། །
གསུམ་པ་རྩོད་པ་སྤོང་བ་ལ། ཁོ་ན་རེ། དགོངས་འགྲེལ་
ལས་ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་ཉིད་གང་ཞེ་ན། ཞེས་



བྱང་ཆུབ་ལོ་མ་དཔེ་ཚོགས།
ས
སོགས་ཀྱི་མདོ་འདིས་ནམ་མཁའི་གཞན་དབང་རང་གི་རྒྱུ་རྐྱེན་ལ་
བརྟེན་ནས་སྐྱེས་ཤིང་རང་གི་རྒྱུ་རྐྱེན་ལ་ལྟོས་མེད་དུ་མི་སྐྱེ་བ་དེ་ནམ་
མཁའི་གཞན་དབང་སྐྱེ་བ་ངོ་བོ་ཉིད་མེད་པའི་དོན་དུ་དངོས་སུ་་་
བསྟན་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་
ན། ནམ་མཁའི་གཞན་དབང་རང་གི་རྒྱུ་རྐྱེན་ལ་བརྟེན་ནས་སྐྱེས་
པར་ཐལ། འདོད་པ་གང་ཞིག མདོ་དེ་སྒྲ་ཇི་བཞིན་པའི་མདོ་
ཡིན་པའི་ཕྱིར། འདོད་མི་ནུས་ཏེ། ནམ་མཁའ་ནམ་མཁའི་་་་
གཞན་དབང་ཡིན་པའི་ཕྱིར་ཏེ། ནམ་མཁའ་རང་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་མ་གྲུབ་པ་ནམ་མཁའི་ཡོངས་གྲུབ་
ཡིན་པའི་ཕྱིར་ན། མ་ཁྱབ་སྟེ། ནམ་མཁའ་ནམ་མཁའི་གཞན་
དབང་མ་ཡིན་པར་འོག་ཏུ་བསྒྲུབ་བོ། ། གསུམ་པ་ལ། གཞན་་་་་
དབང་དོན་དམ་པར་ངོ་བོ་ཉིད་མེད་པ་བཤད་པ་དང༌། ཡོངས་
གྲུབ་དོན་དམ་ པར་ངོ་བོ་ཉིད་ མེད་ པ་ བཤད་པའོ། ། དང་ པོ་ ནི།
དགོངས་འགྲེལ་ལས། ཆོས་རྣམས་ཀྱི་དོན་དམ་པ་ངོ་བོ་ཉིད་མེད་པ་
གང་ཞེ་ན། རྟེན་ཅིང་འབྲེལ་པར་འབྱུང་བའི་ཆོས་གང་དག་སྐྱེ་བ་
ངོ་བོ་ཉིད་མེད་པ་ཉིད་ཀྱིས་ངོ་བོ་ཉིད་མེད་པ་དེ་དག་ནི་དོན་དམ་པ་
ངོ་བོ་ཉིད་མེད་པ་ཉིད་ཀྱིས་ངོ་བོ་ཉིད་མེད་པ་ཡང་ཡིན་ནོ། །དེ་ཅིའི་
ཕྱིར་ཞེ་ན། དོན་དམ་ཡང་དག་འཕགས། ཆོས་རྣམས་ལས་རྣམ
པར་དག་པའི་དམིགས་པ་གང་ཡིན་པ་དེ་ནི་དོན་དམ་པ་ཡིན་པར་
ཡོངས་སུ་བསྟན་ལ། གཞན་གྱི་དབང་གི་མཚན་ཉིད་དེ་རྣམ་པར་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དག་པའི་དམིགས་པ་མ་ཡིན་པས་དེའི་ཕྱིར་དོན་དམ་པ་ངོ་བོ་ཉིད་
མེད་པ་ཉིད་ཅེས་བྱའོ། །ཞེས་པའི་སྐབས་སུ་གསུམ་ལས། དང་པོ་
ནི། དྲང་ངེས་རྣམ་འབྱེད་ལས། གཞན་དབང་ཀུན་བརྟགས་་་
ཀྱིས་སྟོང་བ་ལ་དམིགས་ནས་བསྒོམ་པས་སྒྲིབ་པ་དག་པར་འགྱུར་བར་
ཤེས་པ་ན་དེ་ལྟར་ན་ཆོས་ཅན་གཞན་དབང་ལ་ཡང་དམིགས་དགོས་
པས་དེ་ཡང་རྣམ་པར་དག་པའི་དམིགས་པར་འགྱུར་བས་དོན་དམ་
པར་འགྱུར་རོ་སྙམ་དུ་དོགས་པ་སྐྱེ་ལ་ཀུན་བརྟགས་ལ་དེ་འདྲའི་་་
དོགས་པ་མེད་པའི་ཕྱིར་རོ། །ཞེས་གསུངས། འདིའི་དོན་ལ་ཁ་ཅིག
ཀུན་བརྟགས་སོགས་འདུས་མ་བྱས་ཀྱི་ཆོས་རྣམས་ཀྱི་ཆོས་ཉིད་མེད་པ་
ལུང་དེའི་དོན་ཡིན་ཟེར་ན། ཀུན་བརྟགས་ཆོས་ཅན། ཁྱོད་ཀྱི་
ཆོས་ ཉིད་ ཡོད་ པར་ ཐལ། ཁྱོད་ཡོད་ པའི་ ཕྱིར། གཞན་ཡང་།
འདུས་མ་བྱས་ཀྱི་ཆོས་ཉིད་ཡོད་པར་ཐལ། འདུས་མ་བྱས་ཀྱི་སྟོང་
ཉིད་ཡོད་པའི་ཕྱིར་ཏེ། སྟོང་ཉིད་བཅོ་བརྒྱད་ཡོད་པའི་ཕྱིར། ཁ་
ཅིག ཀུན་བརྟགས་སོགས་འདུས་མ་བྱས་ཀྱི་ཆོས་རྣམས་ཀྱི་ཆོས་
ཉིད་ཡོད་ཀྱང་དེ་རྣམས་ཀྱི་ཆོས་ཉིད་ཀྱིས་ཆོས་ཉིད་ཀྱི་གོ་མི་ཆོད་དེ།
ཀུན་ བརྟགས་ ཀྱི་ ཆོས་ ཉིད་ ཆོས་ ཉིད་ མ་ ཡིན་ པའི་ ཕྱིར་ ཟེར་ ན།
འདུས་མ་བྱས་ཀྱི་སྟོང་ཉིད་དེ་སྟོང་ཉིད་མ་ཡིན་པར་ཐལ། དམ་
བཅའ་འཐད་པའི་ཕྱིར། འདོད་ན། སྟོང་བ་ཉིད་ལ་སྟོང་གཞིའི་
སྒོ་ནས་སྟོང་ཉིད་བཅོ་བརྒྱད་དང་ཉི་ཤུའི་དབྱེ་བ་རྣམས་མི་འཐད་
པར་ཐལ་ལོ། །གཞན་ཡང་། འགོག་བདེན་གྱི་སྟོང་ཉིད་སྟོང་ཉིད་



བྱང་ཆུབ་ལོ་མ་དཔེ་ཚོགས།
མ་ཡིན་པར་ཐལ། ཀུན་བརྟགས་ཀྱི་སྟོང་ཉིད་སྟོང་ཉིད་མ་ཡིན་པའི་
ཕྱིར། འདོད་ན། ཐེག་ཆེན་གྱི་མཐོང་ལམ་འགོག་པ་ཆོས་བཟོད་
ཀྱི་དངོས་ཡུལ་དུ་གྱུར་པའི་སྟོང་ཉིད་མེད་པར་ཐལ། འདོད་པ་གང་
ཞིག དེ་འགོག་བདེན་ གྱི་ སྟོང་ཉིད་ཀྱི་ཡུལ་ ཅན་ ཡིན་ པའི་ཕྱིར།
འདོད་མི་ནུས་ཏེ། དེ་ཐེག་ཆེན་གྱི་མཐོང་ལམ་བར་ཆད་མེད་ལམ་
ཡིན་པའི་ཕྱིར། ཁ་ཅིག ལུང་དེ་དག་གི་དོན་ཡོད་དེ། གཞན་
དབང་དེ་རང་སྡེ་གྲུབ་མཐའ་སྨྲ་བ་གོང་འོག་རྣམས་ཀྱིས་བདེན་པར་
གྲུབ་མ་གྲུབ་ཀྱི་རྩོད་པའི་གཞིའི་གཙོ་བོ་ཡིན་ཀྱང་ཀུན་བརྟགས་དེ་
ལྟར་རྩོད་པའི་གཞིའི་གཙོ་བོ་མ་ཡིན་པས་དེ་ལྟར་བརྗོད་པའི་ཕྱིར།
ཟེར་ན། འོ་ན་ཤེས་སྒྲིབ་རྣམ་པར་དག་བྱེད་ཀྱི་བར་ཆད་མེད་ལམ་
གྱི་དམིགས་པར་གྱུར་པའི་སྟོང་ཉིད་ཀྱིས་སྟོང་གཞི་ཆོས་ཅན་ཡིན་ན་
རང་སྡེ་གོང་འོག་གིས་བདེན་པར་གྲུབ་མ་གྲུབ་རྩོད་པའི་གཞིའི་གཙོ་
བོ་ཡིན་དགོས་པར་ཐལ། དམ་བཅའ་འཐད་པའི་ཕྱིར། འདོད་
ན་སླ། ཁ་ཅིག ལུང་དེའི་དོན་ཡོད་དེ། གཞན་དབང་ཀུན་
བརྟགས་ཀྱིས་སྟོང་བ་ལ་དམིགས་ནས་བསྒོམ་པས་སྒྲིབ་པ་དག་པར་
འགྱུར་བས་ན། གཞི་གཞན་དབང་ལ་ཡང་དམིགས་དགོས་པས་
གཞན་དབང་རྣམ་དག་ལམ་གྱི་དམིགས་པར་འགྱུར་བས། དེ་ལྟར་
ན་ཆོས་ཅན་གཞན་དབང་དོན་དམ་པར་གྲུབ་དགོས་སྙམ་པའི་དོགས་
པ་སྐྱེ་ལ། ཀུན་བརྟགས་ཀུན་བརྟགས་ཀྱིས་སྟོང་བ་ལ་དམིགས་ནས་
བསྒོམ་པས་སྒྲིབ་པ་དག་པར་འགྱུར་བས་ན། གཞི་ཀུན་བརྟགས་ལ་
42



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དམིགས་དགོས་ལ། དེ་ལྟར་ན་ཀུན་བརྟགས་རྣམ་དག་ལམ་གྱི་་་
དམིགས་པ་མཐར་ཐུག་ཏུ་གྲུབ་བམ་སྙམ་པའི་དོགས་པ་མེད་པའི་ཕྱིར།
ཞེས་པའི་དོན་ཡིན་ཏེ། སྐབས་འདིར་བསྟན་གྱི་ཀུན་བརྟགས་དེ་
ཀུན་བརྟགས་ཙམ་པོ་བ་ལ་མི་བྱེད་པའི་ཕྱིར་ཏེ། དེ་ཀུན་བརྟགས་
གང་གིས་སྟོང་བ་ཡོངས་གྲུབ་ཏུ་འཇོག་པའི་སྐབས་སུ་མཁོ་བའི་ཀུན་
བརྟགས་ལ་བྱེད་རིགས་པའི་ཕྱིར་ཟེར་ན། འོ་ན་དེ་འདྲའི་དོགས་པ་
ཀུན་བརྟགས་ལ་མེད་པའི་ཕྱིར་རོ། །ཞེས་པའི་ཀུན་བརྟགས་དེ་ཀུན་
བརྟགས་ཙམ་པོ་བ་ལ་བྱེད་རིགས་པར་ཐལ། དམ་བཅའ་འཐད་
པའི་ཕྱིར། འདོད་མི་ནུས་ཏེ། དེ་ཀུན་བརྟགས་གང་གིས་སྟོང་བ་
ཡོངས་གྲུབ་ཏུ་འཇོག་པའི་སྐབས་སུ་མཁོ་བའི་ཀུན་བརྟགས་ལ་བྱེད་
རིགས་པའི་ཕྱིར་ཏེ། དེ་སྐབས་འདིར་བསྟན་གྱི་ཀུན་བརྟགས་ལ་
བྱེད་རིགས་པའི་ཕྱིར། རང་ལུགས་ལ། དེའི་དོན་ནི། མདོ་སྡེ་
དགོངས་འགྲེལ་གྱི་དངོས་བསྟན་ལ་འདུས་བྱས་དང་འདུས་མ་བྱས་ཀྱི་
ཆོས་རྣམས་ཀྱི་ཡོངས་གྲུབ་གཏན་ལ་འབེབས་པའི་ཚེ་དེ་དག་གི་གཞན་
དབང་ཁོ་ན་སྟོང་གཞིར་བཟུང་ནས་ཆོས་ཀྱི་བདག་མེད་ཀྱི་ཡོངས་གྲུབ་
གཏན་ལ་ཕབ་པས། ཆོས་ཀྱི་བདག་མེད་མངོན་སུམ་དུ་རྟོགས་པའི་
ཤེས་སྒྲིབ་རྣམ་པར་དག་བྱེད་ཀྱི་རྣམ་དག་ཡེ་ཤེས་ཀྱིས་ སྟོང་གཞི་་་
གཞན་དབང་ལ་དམིགས་དགོས་པས། གཞན་དབང་རྣམ་དག་གི་
དམིགས་པར་གྱུར་པའི་དོན་དམ་པ་ཡིན་ནམ་སྙམ་པའི་དོགས་པ་ཤས་
ཆེ་བས་དེ་ལྟར་དུ་གསུངས་པའི་ཕྱིར། སྤྱིར་ཀུན་བརྟགས་ལ་དེ་
43



བྱང་ཆུབ་ལོ་མ་དཔེ་ཚོགས།
འདྲའི་དོགས་པ་སྐྱེ་མི་སྲིད་པ་མ་ཡིན་ཏེ། ཀུན་བརྟགས་རང་འཛིན
རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་རྟོགས་པའི་
ཤེས་སྒྲིབ་རྣམ་པར་དག་བྱེད་ཀྱི་ཡེ་ཤེས་ཀྱིས་ཀུན་བརྟགས་ལ་དམིགས་
པའི་ཕྱིར། དེ་ལ་ཁོ་ན་རེ། དགོངས་འགྲེལ་གྱིས་ཀུན་བརྟགས་
སོགས་འདུས་མ་བྱས་ཀྱི་ཆོས་རྣམས་ཀྱི་སྟོང་ཉིད་དངོས་སུ་གཏན་ལ་
མ་ཕབ་པར་ཐལ། དེ་རྣམས་སྟོང་གཞིར་དངོས་སུ་བཟུང་ནས་དེ་
རྣམས་ཀྱི་སྟོང་ཉིད་དངོས་སུ་གཏན་ལ་མ་ཕབ་པའི་ཕྱིར། རྟགས་
ཁས་ཟེར་ན། མ་ཁྱབ་སྟེ། དགོངས་འགྲེལ་གྱི་སྐབས་སུ་དེ་རྣམས་
ཀྱི་གཞན་དབང་སྟོང་གཞིར་བཟུང་ནས་དེ་རྣམས་ཀྱི་སྟོང་ཉིད་དངོས་
སུ་གཏན་ལ་ ཕབ་པའི་ཕྱིར། གཉིས་པ་ནི་ དགོངས་འགྲེལ་ལས།
གཞན་ཡང་། ཆོས་རྣམས་ཀྱི་ཡོངས་སུ་གྲུབ་པའི་མཚན་ཉིད་གང་
ཡིན་པ་དེ་ཡང་དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ། །དེ་
ཅིའི་ཕྱིར་ཞེ་ན། དོན་དམ་ཡང་དག་འཕགས། ཆོས་རྣམས་ཀྱི་
ཆོས་བདག་མེད་པ་གང་ཡིན་པ་དེ་ནི། དེ་དག་གི་ངོ་བོ་ཉིད་མེད་པ་
ཉིད་ཅེས་བྱ་སྟེ། དེ་ནི་དོན་དམ་པ་ཡིན་ལ་དོན་དམ་པ་ནི་ཆོས་
ཐམས་ཅད་ཀྱི་ངོ་བོ་ཉིད་མེད་པ་ཉིད་ཀྱིས་རབ་ཏུ་ཕྱེ་བ་ཡིན་པས་དེའི་
ཕྱིར་དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ། །ཞེས་པའི་སྐབས་
སུ་གསུམ་ལས། དང་པོ་ནི། ཁ་ཅིག གང་ཟག་གི་བདག་མེད་
ཕྲ་མོ་ཡོངས་གྲུབ་མ་ཡིན་ཟེར་བ་མི་འཐད་དེ། དབུས་མཐའ་རྩ་
འགྲེལ་དུ་དེ་ཡོངས་གྲུབ་ཏུ་བཤད་པ་གང་ཞིག སྐབས་འདིར་་་་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དབུས་མཐའ་སྒྲ་ཇི་བཞིན་དུ་ཁས་ལེན་རིགས་པའི་ཕྱིར། དང་བོ་
གྲུབ་སྟེ། དབུས་མཐའ་ལས། རྣམ་དག་སྤྱོད་ཡུལ་རྣམ་གཉིས་
ཏེ། །གཅིག་པུ་ཁོ་ནར་བརྗོད་པ་ཡིན། །ཞེས་ཉོན་སྒྲིབ་རྣམ་པར་དག་
བྱེད་ཀྱི་ཡེ་ཤེས་དང་། ཤེས་སྒྲིབ་རྣམ་པར་དག་བྱེད་ཀྱི་ཡེ་ཤེས་་་
གཉིས་ཀྱི་དམིགས་པ་མཐར་ཐུག་ཏུ་གྱུར་པའི་བདག་མེད་གཉིས་ཀ་
ཡོངས་གྲུབ་གཅིག་པུ་ཡིན་གྱི་ཀུན་བརྟགས་དང་གཞན་དབང་གཉིས་
དེ་གཉིས་ཀྱི་དངོས་ཡུལ་མ་ཡིན་པར་བསྟན་པའི་ཕྱིར་ཏེ། དབུས་
མཐའ་འགྲེལ་བ་ལས། ཡོངས་སུ་གྲུབ་པའི་ངོ་བོ་ཉིད་དུ་བརྗོད་
དོ། །ངོ་བོ་ཉིད་གཞན་ནི་རྣམ་པར་དག་པའི་ཡེ་ཤེས་རྣམ་པ་གཉིས་ཀྱི་
ཡུལ་མ་ཡིན་ནོ། ། ཞེས་དང་། དྲང་ངེས་རྣམ་འབྱེད་ལས་ཀྱང་།
ཡེ་ཤེས་གཉིས་ནི། སྒྲིབ་པ་གཉིས་དག་པར་བྱེད་པའི་ཡེ་ཤེས་སོ། །
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། གང་ཟག་གི་བདག་
མེད་ཡོངས་གྲུབ་མ་ཡིན་པར་ཐལ། ཡོངས་གྲུབ་ཡིན་ན་ཆོས་ཀྱི་
བདག་མེད་ཀྱི་ཡོངས་གྲུབ་ཡིན་དགོས་པའི་ཕྱིར་ཏེ། དགོངས་་་་་
འགྲེལ་ལས། ཆོས་རྣམས་ཀྱི་ཆོས་བདག་མེད་པ་གང་ཡིན་པ་དེ་ནི།
དེ་དག་གི་ངོ་བོ་ཉིད་མེད་པ་ཉིད་ཅེས་བྱ་སྟེ། ཞེས་དང་། དྲང་
ངེས་རྣམ་འབྱེད་ལས། ཆོས་ཅན་འདུས་བྱས་ལ་ཆོས་ཀྱི་བདག་རྣམ་
པར་བཅད་ཙམ་གྱི་སྤྲོས་པ་མེད་དགག་ལ་ཆོས་ཀྱི་བདག་མེད་ཀྱི་་༌་
ཡོངས་ གྲུབ་ འཇོག་ པར་ ཤིན་ ཏུ་ གསལ་ བའི་ ཕྱིར། ཞེས་ དང་།
ཐར་ ལམ་ གསལ་བྱེད་ལས། གང་ ལ་ དམིགས་ ནས་ བསྒོམས་ན།
45



བྱང་ཆུབ་ལོ་མ་དཔེ་ཚོགས།
ཤེས་སྒྲིབ་མཐའ་དག་ཟད་པར་འགྱུར་བའི་དམིགས་པ་མཐར་ཐུག་
ཡིན་པས། ཞེས་གསུངས་པའི་ཕྱིར། ཟེར་ན་མ་ཁྱབ་སྟེ། ལུང་
སྔ་མ་གཉིས་ཀྱི་དོན་ནི། དགོངས་འགྲེལ་གྱི་དངོས་བསྟན་གྱི་ཡོངས་
གྲུབ་ཡིན་ན་ཆོས་ཀྱི་བདག་མེད་ཀྱི་ཡོངས་གྲུབ་ཡིན་པས་ཁྱབ་པའི་
དོན་ཡིན་ལ། ཕྱི་མའི་དོན་ནི། དེའི་ཕྱིར་གཉིས་སྟོང་གང་ཡིན་པ་
ཞེས་པའི་སྐབས་ཀྱི་ཡོངས་གྲུབ་དེ་འགྱུར་མེད་ཡོངས་གྲུབ་དེ་ལ་བྱེད་
རིགས་པའི་ཕྱིར། ཞེས་པའི་དོན་ནོ། །ཡང་ཁོ་ན་རེ། གང་ཟག་
གི་བདག་མེད་སྟོང་ཉིད་ཡིན་པར་ཐལ། དེ་ཡོངས་གྲུབ་ཡིན་པའི་
ཕྱིར། རྟགས་ཁས། འདོད་ན། དེ་རྟོགས་པའི་ལྟ་བ་དེ་དབུ་
མའི་ལྟ་བ་ཡིན་པར་ཐལ། དེ་སྟོང་ཉིད་ཡིན་པའི་ཕྱིར། འདོད་ན།
དེ་རྟོགས་པའི་ལྟ་བ་ལ་གནས་པའི་གང་ཟག་ཡིན་ན་དབུ་མའི་ལྟ་བ་ལ་
གནས་པའི་གང་ཟག་ཡིན་དགོས་པར་ཐལ། འདོད་པའི་ཕྱིར་ན་མ་
ཁྱབ། འདོད་ན། མདོ་སྡེ་པ་ཆོས་ཅན། དེར་ཐལ། དེའི་
ཕྱིར། འདོད་ན། དེ་ཆོས་ཅན། སེམས་ཙམ་པའི་ལྟ་བ་ལ་་་
གནས་པའི་གང་ཟག་ཡིན་པར་ཐལ། འདོད་པ་གང་ཞིག དབུ་
མའི་ལྟ་བ་ཡིན་ན་སེམས་ཙམ་པའི་ལྟ་བ་ཡིན་དགོས་པའི་ཕྱིར་ཏེ།
དབུས་མཐའ་ལས། ཡོད་པས་མེད་པས་ཡོད་པས་ན། ། འདི་ནི་
དབུ་མའི་ལམ་ཡིན་ནོ། ། ཞེས་གསུངས་པ་གང་ཞིག དེ་སྐབས་་
འདིར་སྒྲ་ཇི་བཞིན་པ་ཡིན་པའི་ཕྱིར་ཟེར་ན། སྟོང་ཐུན་ཆེན་མོ་
ལྟར་ན། ཐལ་ འགྱུར་ དང་ པོ་ ལ་ མ་ ཁྱབ་ སྟེ། སྟོང་ ཐུན་ ལས།
46



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སེམས་ཙམ་པའི་སྐབས་སུ། གང་ཟག་གི་བདག་མེད་ཡོངས་གྲུབ་ཏུ་
བཤད་པ་གང་ཞིག དེར་སེམས་ཙམ་པས་གང་ཟག་གི་བདག་མེད་
དོན་དམ་པར་མི་འདོད་པར་བཤད་པའི་ཕྱིར། དང་བོ་གྲུབ་ཏེ།
དེ་ཉིད་ལས། ཡོངས་གྲུབ་ནི་གཞན་དབང་གི་སྟེང་དུ་བདག་འཛིན་
གཉིས་ཀྱིས་ཀུན་བརྟགས་པ་ལྟར་གྲུབ་པས་སྟོང་བའི་དེ་བཞིན་ཉིད་དེ།
མཚན་ཉིད་ཀྱང་དེ་ཉིད་དོ། །ཞེས་གསུངས་པའི་ཕྱིར། གཉིས་པ་
གྲུབ་སྟེ། དེ་ཉིད་ལས། སེམས་ཙམ་པ་དང་དབུ་མ་རང་རྒྱུད་པ་
རྣམས་གང་ཟག་གི་བདག་མེད་དོན་དམ་པར་མི་འདོད་ཅིང་གང་ཟག་
གི་བདག་འགོག་པའི་རིགས་པ་ཡང་ཐ་སྙད་དཔྱོད་བྱེད་ཀྱི་རིགས་པར་
འདོད་དེ། ཞེས་གསུངས་པའི་ཕྱིར། དེ་ལ་ཁོ་ན་རེ། འོ་ན།
སྟོང་ཐུན་གྱི་ལུགས་ལ། གང་ཟག་གི་བདག་མེད་སྟོང་ཉིད་དུ་འདོད་
པར་ཐལ། དེར་དེ་དེ་བཞིན་ཉིད་དུ་འདོད་པའི་ཕྱིར་ཏེ། དེ་ཉིད་
ལས། བདག་འཛིན་གཉིས་ཀྱིས་ཀུན་བརྟགས་པ་ལྟར་གྲུབ་པས་
སྟོང་བའི་དེ་བཞིན་ཉིད་དེ། ཞེས་གསུངས་པའི་ཕྱིར། ཟེར་ན་མ་
ཁྱབ་སྟེ། ལུང་དེས་གང་ཟག་གི་བདག་མེད་དེ་གང་ཟག་གི་བདག་
མེད་པའི་དེ་བཞིན་ཉིད་དུ་བསྟན་པར་སྟོང་ཐུན་པས་འདོད་ཀྱང་།
གང་ཟག་གི་བདག་གིས་སྟོང་བའི་དེ་བཞིན་ཉིད་ཡིན་ན་དེ་བཞིན་
ཉིད་ཡིན་མི་དགོས་པའི་ཕྱིར། གང་ཟག་རང་རྐྱ་ཐུབ་པའི་རྫས་ཡོད་
ཀྱིས་ སྟོང་བའི་དེ་བཞིན་ཉིད་ཡིན་ན་དེ་བཞིན་ཉིད་མ་ཡིན་དགོས་
པའི་ཕྱིར། ཞེས་གསུངས་ཆོག་གོ དེ་ལྟར་མ་ཡིན་ན་སྟོང་ཐུན་གྱི་
47



-
-
བྱང་ཆུབ་ལོ་མ་དཔེ་ཚོགས།
ལུགས་ལ་ཡང་། གང་ཟག་གི་བདག་མེད་དེ་དོན་དམ་པ་ཡིན་པར་
ཐལ། དེའི་ལུགས་ལ་དེ་དེ་བཞིན་ཉིད་ཡིན་པ་གང་ཞིག དེ་
བཞིན་ཉིད། ཡང་དག་མཐའ། མཚན་མ་མེད་པ། དོན་དམ་
བདེན་པ། ཆོས་ཀྱི་དབྱིངས་རྣམས་དོན་གཅིག་མིང་གི་རྣམ་གྲངས་
སུ་བཤད་པའི་ཕྱིར་ཏེ། དབུས་མཐའ་ལས། སྟོང་བ་ཉིད་དེ་་་
མདོར་བསྡུ་ན། །དེ་བཞིན་ཉིད་དང་ཡང་དག་མཐའ། ། མཚན་མ་
མེད་དང་དོན་དམ་དང་། །ཆོས་ཀྱི་དབྱིངས་རྣམས་རྣམ་གྲངས་སོ། །
ཞེས་གསུངས་པའི་ཕྱིར། རྩ་བའི་དམ་བཅའ་ལ་ཡོངས་གྲུབ་ཡིན་ན་
ཆོས་ཀྱི་བདག་མེད་ཀྱི་ཡོངས་གྲུབ་ཡིན་དགོས་པར་ཐལ། གང་ཟག་
གི་བདག་མེད་ཕྲ་མོ་ཡོངས་གྲུབ་མ་ཡིན་པའི་ཕྱིར། རྟགས་ཁས།
འདོད་ན། འགོག་བདེན་ཆོས་ ཅན། དེར་ཐལ། དེའི་ཕྱིར།
མ་གྲུབ་ན། དེར་ཐལ། དེ་ཀུན་བརྟགས་གཞན་དབང་ཡོངས་
གྲུབ་ གསུམ་ པོ་ གང༌ རུང་ གང༌ ཞིག་ ཀུན་ བརྟགས་ ཀྱང༌ མ་ ཡིན།
གཞན་དབང་ཡང་མ་ཡིན་པའི་ཕྱིར། གཉིས་པ་མ་གྲུབ་ན། དེ་
ཆོས་ཅན། དོན་དམ་པར་མ་གྲུབ་པར་ཐལ། ཀུན་བརྟགས་ཡིན་
པའི་ཕྱིར། འདོད་མི་ནུས་ཏེ། འཁོར་བ་སྤངས་པའི་མྱང་འདས་
བདེན་པར་གྲུབ་པའི་ཕྱིར། མ་གྲུབ་ན། འཁོར་བ་བདེན་པར་མ་
གྲུབ་ པར་ ཐལ། མྱང་ འདས་ བདེན་ པར་ མ་ གྲུབ་ པའི་ ཕྱིར།
རྟགས་ཁས། ཁྱབ་སྟེ། སེམས་ཙམ་པས་འཁོར་འདས་ལ་བདེན་
པར་གྲུབ་མ་གྲུབ་ཀྱི་ཁྱད་པར་མི་འབྱེད་པའི་ཕྱིར་ཏེ། རྩ་ཤེའི་རྣམ་
8



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བཤད་ལས། རིགས་པའི་འགྲོས་འདི་རྣམས་ཤེས་པའི་གནད་ཀྱིས་
འཕགས་པའི་ཡུལ་གྱི་རང་སྡེ་དངོས་པོར་སྨྲ་བས་ཀྱང་འཁོར་འདས་ལ་
བདེན་པར་གྲུབ་མ་གྲུབ་ཀྱི་ཁྱད་པར་མི་འབྱེད་མོད་ཅེས་གསུངས་པའི་
ཕྱིར། ཁ་ཅིག དེའི་དངོས་སྨྲ་བ་དེ་མདོ་སྡེ་བ་ལ་བྱེད་ཟེར་ན་མི་
འཐད་དེ། མདོ་སྡེ་བས་འཁོར་བ་བདེན་གྲུབ་ཏུ་འདོད་པ་གང་ཞིག
དེས་མྱང་འདས་བདེན་མེད་དུ་འདོད་པའི་ཕྱིར། དང་པོ་གྲུབ་སྟེ།
དེས་དེ་རང་མཚན་དུ་འདོད་པའི་ཕྱིར། གཉིས་པ་གྲུབ་སྟེ། དེས་
མྱང་འདས་སྤྱི་མཚན་དུ་འདོད་པའི་ཕྱིར། ཁ་ཅིག གང་ཟག་གི་
བདག་མེད་ཡོངས་གྲུབ་ཡིན་གྱི། སྟོང་ཉིད་མ་ཡིན་ཟེར་ན་མི་འཐད་
དེ། དེ་སྟོང་ཉིད་ཡིན་པར་ཐལ། དེ་དེ་བཞིན་ཉིད་ཡིན་པའི་ཕྱིར།
མ་གྲུབ་ན། དེར་ཐལ། ཆོས་ཀྱི་བདག་མེད་མ་རྟོགས་པའི་ཉན་
ཐོས་དགྲ་བཅོམ་ པའི་རྒྱུད་ཀྱི་འགོག་བདེན་དེ་དེ་བཞིན་ཉིད་ལ་་་་
དམིགས་པའི་ལམ་བསྒོམ་པའི་སྟོབས་ཀྱིས་ཐོབ་པའི་ཕྱིར་ཏེ། ཀུན་
བཏུས་ལས། དེ་བཞིན་ཉིད་ལ་དམིགས་ནས་གང་དུ་ཟག་པ་དང་
བཅས་པའི་དངོས་པོ་འགགས་པ་སྟེ་འགོག་པའི་མཚན་ཉིད་དོ། །
ཞེས་གསུངས་པའི་ཕྱིར། གཞན་ཡང་། གང་ཟག་གི་བདག་མེད་
དེ་སྟོང་ཉིད་ཡིན་པར་ཐལ། དེ་ཟབ་པ་དང་རྒྱ་ཆེ་བ་གཉིས་སུ་ཕྱེ་
བའི་ཟབ་མོ་ཡིན་པའི་ཕྱིར་ཏེ། ཐར་ལམ་གསལ་བྱེད་ལས་གང་ཟག་
དང་ཆོས་ལ་བདག་མེད་པའི་སྟོང་བ་ཉིད་འཕགས་པ་རྣམས་ཀྱིས་
མཉམ་གཞག་སོ་སོ་རང་གིས་མངོན་སུམ་དུ་རིག་པར་བྱ་བ་ཡིན་གྱི་
t



བྱང་ཆུབ་ལོ་མ་དཔེ་ཚོགས།
ཆོས་སྟོན་པའི་སྒྲ་ཙམ་ལས་ཇི་ལྟ་བ་བཞིན་དུ་ཤེས་མི་ནུས་པས་ཟབ་
ཅིང་། ཞེས་དང༌། དྲང་ངེས་རྣམ་འབྱེད་ལས་ཀྱང༌། བདག་
མེད་པའི་དོན་དེ་བཞིན་ཉིད་དེ་དེ་ནི་རྣམ་པར་དག་པའི་དམིགས་
པའི་དོན་དམ་པ་ཡང་ཡིན་ནོ། །དེ་ནི་ངོ་བོ་ཉིད་གཞན་གཉིས་མེད་ཀྱི་
ཡོངས་གྲུབ་གཅིག་པུ་ཡིན་པས་དེ་ལྟར་གསུངས་ཏེ། ཞེས་གསུངས་
པས་ཀྱང་གང་ཟག་གི་བདག་མེད་དེ་བཞིན་ཉིད་དུ་བསྟན་པའི་ཕྱིར་
ཏེ། ཀུན་བཏུས་ལས། ཆོས་དགེ་བ་རྣམས་ཀྱི་དེ་བཞིན་ཉིད་གང་
ཞེ་ན། བདག་མེད་པ་རྣམ་པ་གཉིས་དང་། ཞེས་གསུངས་པའི་
ཕྱིར། གཉིས་པ་རང་ལུགས་ལ། གཟུགས་ཀྱི་ཡོངས་གྲུབ་ཆོས་
ཅན། ཁྱོད་ལ་དོན་དམ་པ་ངོ་བོ་ཉིད་མེད་པ་ཞེས་བརྗོད་པའི་རྒྱུ་
མཚན་ཡོད་དེ། ཁྱོད་དོན་དམ་པ་ཡིན་ལ་ཆོས་བདག་གི་ངོ་བོར་
མེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེས་ན་གང་ཟག་
གི་བདག་མེད་ཡོངས་གྲུབ་དང་དེ་བཞིན་ཉིད། དོན་དམ་པར་ཁས་
ལེན་རིགས་ཏེ་དབུས་མཐའ་ལས། རྣམ་དག་སྤྱོད་ཡུལ། ཞེས་
དང་། གང་ཟག་དང་ནི་ཆོས་རྣམས་ཀྱི། །དངོས་པོ་མེད་པ་སྟོང་བ་
ཉིད། ། ཅེས་དང༌། ཀུན་བཏུས་ལས། ཆོས་དགེ་རྣམས་ཀྱི་དེ་་
བཞིན་ཉིད། ། ཅེས་སོགས་གསུངས་པའི་ཕྱིར། གསུམ་པ་རྩོད་པ་
སྤོང་བ་ལ་ཁོ་ན་རེ། འཁོར་ལོ་དང་པོས་སྟོང་ཉིད་དངོས་ཀྱི་བསྟན་
བྱའི་གཙོ་བོར་བྱས་ནས་བསྟན་པར་ཐལ། གང་ཟག་གི་བདག་མེད་
སྟོང་ཉིད་ཡིན་པའི་ཕྱིར། རྟགས་ཁས། འདོད་ན། མདོ་སྡེ་
50



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བས་ སྟོང་ཉིད་རྟོགས་པར་ཐལ། འདོད་པའི་ཕྱིར། འདོད་ན།
དེ་ཆོས་ཅན། ཁྱོད་ཐེག་ཆེན་གྱི་གྲུབ་མཐའ་སྨྲ་བའི་གང་ཟག་ཡིན་
པར་ཐལ། ཁྱོད་ཀྱིས་སྟོང་ཉིད་རྟོགས་པ་གང་ཞིག ཁྱོད་གྲུབ་
མཐའ་སྨྲ་བའི་གང་ཟག་ཡིན་པའི་ཕྱིར་ན་མ་ཁྱབ། ཁོ་ན་རེ། གང་
ཟག་གི་བདག་མེད་ཕྲ་མོ་དེ་ གང་ ཟག་ གི་ སྟོང་ཉིད་ཡིན་པར་ཐལ།
དེ་སྟོང་ཉིད་ཡིན་པའི་ཕྱིར། འདོད་ན། དེ་གནས་ལུགས་ཡིན་
པར་ཐལ་ལོ། །འདོད་ན། མདོ་སྡེ་བས་གང་ཟག་གི་གནས་ལུགས་
རྟོགས་པར་ཐལ་ལོ། །འདོད་ན། དེ་ཆོས་ཅན། ཁྱོད་གང་ཟག་གི་
གནས་ལུགས་རྟོགས་པའི་གང་ཟག་མ་ཡིན་པར་ཐལ། ཁྱོད་གང་
ཟག་གི་གནས་ལུགས་ལ་ཕྱིན་ཅི་ལོག་ཏུ་སྒྲོ་འདོགས་པའི་སྒྲོ་འདོགས་
མངོན་གྱུར་པ་རྒྱུད་ལྡན་གྱི་གང་ཟག་ཡིན་པའི་ཕྱིར། མ་གྲུབ་ན།
དེར་ཐལ། ཁྱོད་གང་ཟག་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པར་བདེན་ཞེན་གྱིས་འདོད་པའི་གང་ཟག་གང་
ཞིག གང་ཟག་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་མ་གྲུབ་པ་དེ་གནས་ལུགས་ཕྲ་མོ་ཡིན་པའི་ཕྱིར་ན་མ་ཁྱབ་སྟེ།
མདོ་སྡེ་བས་གང་ཟག་གི་སྟེང་གི་ཆོས་ཀྱི་བདག་མེད་ལ་ཕྱིན་ཅི་ལོག་ཏུ་
སྒྲོ་འདོགས་ཀྱང་གང་ཟག་གི་གནས་ལུགས་ལ་ཕྱིན་ཅི་ལོག་ཏུ་སྒྲོ་མི་
འདོགས་པའི་ཕྱིར། གཞན་ཡང༌། གང་ཟག་གི་བདག་མེད་ཕྲ་མོ་
དེ་ ཆོས་ དབྱིངས་ ཡིན་ པར་ ཐལ། དེ་ སྟོང་ ཉིད་ ཡིན་ པའི་ ཕྱིར།
རྟགས་ཁས། འདོད་ན། ཆོས་དབྱིངས་ལ་ངོ་བོ་མི་འདྲ་བ་དང་



བྱང་ཆུབ་ལོ་མ་དཔེ་ཚོགས།
རིགས་མི་འདྲ་བའི་དབྱེ་བ་ཡོད་པར་ཐལ། གང་ཟག་རང་རྐྱ་ཐུབ་
པའི་རྫས་ཡོད་ཀྱིས་སྟོང་བ་དེ་ཡང་ཆོས་དབྱིངས་ཡིན། གང་ཟག་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པ་
དེ་ཡང་ཆོས་དབྱིངས་ཡིན་པ་གང་ཞིག་དེ་གཉིས་རིགས་མི་འདྲ་བའི་
ཕྱིར། ཕྱི་མ་མ་གྲུབ་ན། ངོ་བོ་གཅིག་ཡིན་ན་རིགས་གཅིག་ཡིན་
དགོས་པར་ཐལ། མ་གྲུབ་པ་དེའི་ཕྱིར། རྩ་བར་འདོད་མི་ནུས་ཏེ།
ཆོས་ཀྱི་དབྱིངས་ལ་དབྱེར་མེད་ཕྱིར། ། ཞེས་གསུངས་པའི་ཕྱིར་ཟེར་
ན། གང་ཟག་གི་བདག་མེད་ཕྲ་མོ་དེ་སྟོང་ཉིད་ཡིན་པར་ཐལ། དེ་
དེ་བཞིན་ཉིད་ཡིན་པའི་ཕྱིར་ཏེ། འགོག་བདེན་དེ་བཞིན་ཉིད་ཡིན་
པའི་ཕྱིར་ཏེ། སེམས་ཙམ་པས་འགོག་བདེན་དེ་བཞིན་ཉིད་དུ་ཁས་
ལེན་པའི་ཕྱིར་ཏེ། སྐལ་བཟང་མིག་འབྱེད་ལས། འགོག་བདེན་
ཡིན་ན་དེ་བཞིན་ཉིད་ཡིན་པས་ཁྱབ་པར་འདོད་པ་ལ་དབུ་སེམས་ཀྱི་
མཁས་པ་སུ་ཡང་མི་མཐུན་པ་མེད་དོ། ། ཞེས་ གསུངས་ པའི་ཕྱིར།
དེ་ལ་ཁོ་ན་རེ། འོ་ན། སྟོང་ཐུན་གྱི་ལུགས་ལ་སེམས་ཙམ་པའི་
སྐབས་ སུ་ གང་ ཟག་ གི་ བདག་ མེད་ དེ་ བཞིན་ ཉིད་ ཡིན་ པར་ ཐལ།
དེའི་སྐབས་སུ་འགོག་བདེན་དེ་བཞིན་ཉིད་ཡིན་པའི་ཕྱིར་ཟེར་ན།
སྟོང་ཐུན་ལྟར་ན་མ་ཁྱབ་པ་འདྲའོ། །གཞན་ཡང་། ཁོ་ན་རེ། ངོ་
བོ་ཉིད་མེད་པར་སྨྲ་བ་ཡིན་ན་འགོག་བདེན་དེ་བཞིན་ཉིད་དུ་ཁས་
ལེན་པས་ཁྱབ་པར་ཐལ། སྟོང་ཐུན་གྱི་ལུང་དེ་འཐད་པ་གང་ཞིག
དེའི་དབུ་སེམས་ཞེས་པའི་དབུ་མ་བ་དེ་ངོ་བོ་ཉིད་མེད་པར་སྨྲ་བ་ལ་
52



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བྱེད་རིགས་པའི་ཕྱིར་ན་མ་ཁྱབ། འདོད་ན། རང་རྒྱུད་པ་ཆོས་
ཅན། དེར་ཐལ། དེའི་ཕྱིར་ཟེར་ན་སྐྱོན་མེད་དེ། སྟོང་ཐུན་
པས་རང་རྒྱུད་པའི་ལུགས་ལ་ཡང་འགོག་བདེན་སྟོང་ཉིད་དུ་འདོད་པ་
དང་། འཕགས་པ་ལ་སྟོང་ཉིད་རྟོགས་པས་ཁྱབ་པ་བྱས་པ་རྣམས་
ནི་རྣམ་བཤད་སྙིང་བོ་རྒྱུན་སོགས་དང་མི་མཐུན་པས། དེ་ཙམ་ཞིག་
སྒྲ་ཇི་བཞིན་པར་མི་འཛིན་ནོ། །གསུམ་པ་དེ་དག་གི་དཔེ་བསྟན་པ་ལ།
དགོངས་འགྲེལ་ལས། དེ་ལ་འདི་ལྟ་སྟེ་དཔེར་ན་ནམ་མཁའི་མེ་ཏོག་
ཇི་ལྟ་བ་དེ་ལྟ་བུར་ནི་མཚན་ཉིད་ངོ་བོ་ཉིད་མེད་པ་ཉིད་བལྟ་བར
བྱའོ། །དོན་དམ་ཡང་དག་འཕགས། དེ་ལ་འདི་ལྟ་སྟེ་དཔེར་ན་སྐྱ་
མ་བྱས་པ་ཇི་ལྟ་བ་དེ་ལྟ་བུར་ནི་སྐྱེ་བ་ངོ་བོ་ཉིད་མེད་པ་ཉིད་བལྟ་བར་
བྱའོ། །དོན་དམ་པ་ངོ་བོ་ཉིད་མེད་པ་ཉིད་དེ་ལས་ཀྱང་གཅིག་ཀྱང་
བལྟ་བར་བྱའོ། །དོན་དམ་ཡང་དག་འཕགས། དེ་ལ་འདི་ལྟ་ སྟེ་
དཔེར་ན་ནམ་མཁའ་ནི་གཟུགས་ཀྱི་ངོ་བོ་ཉིད་མེད་པ་ཙམ་གྱིས་རབ་
ཏུ་ཕྱེ་བ་དང་ཐམས་ཅད་དུ་སོང་བ་ཇི་ལྟ་བ་དེ་ལྟ་བུར་ནི་དོན་དམ་པ་
ངོ་བོ་ཉིད་མེད་པ་དེ་ལས་ཆོས་བདག་མེད་པས་རབ་ཏུ་ཕྱེ་བ་དང༌
ཐམས་ ཅད་ དུ་ སོང་ བ་ གཅིག་ བལྟ་ བར་ བྱ་ སྟེ། ཞེས་ གསུངས།
དོན་ནི། ཀུན་བརྟགས་ནམ་མཁའི་མེ་ཏོག་གི་དཔེས་སྟོན་པའི་རྒྱུ་
མཚན་ཡོད་དེ། དཔེར་ན་ནམ་མཁའི་མེ་ཏོག་དེ་རང་འཛིན་རྟོག་
པས་སྒྲོ་བཏགས་པ་བཞིན་དུ། ཀུན་བརྟགས་དེ་ཡང་རྟོག་པས་་་་
བཏགས་ ཙམ་ ཡིན་ གྱི་ རང་ གི་ མཚན་ ཉིད་ ཀྱིས་ མ་ གྲུབ་ པའི་ ཕྱིར།



བྱང་ཆུབ་ལོ་མ་དཔེ་ཚོགས།
གཞན་དབང་སྒྱུ་མའི་དཔེས་ སྟོན་པའི་རྒྱུ་མཚན་ཡོད་དེ། སྒྱུ་མ་
མཁན་གྱིས་རྡེའུ་ཤིང་རྟ་གླང་དུ་སྤྲུལ་བའི་ཚེ་རྡེའུ་ཤིང་རྟ་གླང་དུ་སྣང་
བའི་ཤེས་པ་དེ་སྒྱུ་མའི་སྔགས་རྫས་ཀྱིས་མིག་བསླད་པ་དེ་བཞིན་དུ།
དོན་སྣང་གི་ཤེས་པ་དེ་ཡང་མ་རིག་བག་ཆགས་ཀྱིས་བསླད་པའི་་་
འཁྲུལ་ཤེས་ཡིན་པའི་ཕྱིར། ཡོངས་གྲུབ་ནམ་མཁའི་དཔེས་ སྟོན་
པའི་རྒྱུ་མཚན་ཡོད་དེ། ནམ་མཁའི་དེ་ཐོགས་རེག་བཀག་ཙམ་གྱི་
མེད་དགག་དང༌། ཕྱོགས་ཐམས་ཅད་ལ་ཁྱབ་པ་བཞིན་དུ། ཆོས་
ཀྱི་བདག་མེད་ཀྱི་ཡོངས་གྲུབ་དེ་ཡང་ཆོས་བདག་བཀག་ཙམ་གྱི་མེད་
དགག་དང་ཆོས་ཐམས་ཅད་ལ་ཁྱབ་པའི་ཕྱིར། གཉིས་པ་གང་ལ་
དགོངས་ནས་མ་སྐྱེས་པ་ སོགས་ སུ་བཤད་པ་ལ་ཀུན་བརྟགས་ལ་་་་་
དགོངས་ པ་ དང་། ཡོངས་ གྲུབ་ ལ་ དགོངས་ པའོ། ། དང༌ བོ་ ནི།
དགོངས་འགྲེལ་ལས། དེ་ལ་མཚན་ཉིད་ངོ་བོ་ཉིད་མེད་པ་ཉིད་ལ་
དགོངས་ནས་ངས་ཆོས་ཐམས་ཅད་མ་སྐྱེས་པ་མ་འགགས་པ་གཟོད་མ་
ནས་ཞི་བ་རང་བཞིན་གྱིས་ཡོངས་སུ་མྱ་ངན་ལས་འདས་པའོ་ཞེས་
བསྟན་ཏོ། ། དེ་ ཅིའི་ ཕྱིར་ ཞེ་ན། དོན་ དམ་ ཡང་ དག་ འཕགས།
འདི་ལྟར་རང་གི་མཚན་ཉིད་ཀྱིས་མེད་པ་གང་ཡིན་པ་དེ་ནི་མ་སྐྱེས་པ་
ཡིན་ལ། མ་སྐྱེས་པ་གང་ཡིན་པ་དེ་ནི་མ་འགགས་པ་ཡིན། མ་
སྐྱེས་པ་དང་མ་འགགས་པ་གང་ཡིན་པ་དེ་དག་ནི་གཟོད་མ་ནས་ཞི་བ་
ཡིན། གཟོད་མ་ནས་ཞི་བ་གང་ཡིན་པ་དེ་ནི་ རང་བཞིན་གྱིས་་་་
ཡོངས་སུ་མྱ་ངན་ལས་འདས་པ་ཡིན། རང་བཞིན་གྱིས་ཡོངས་སུ་མྱ་
Ly
54



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ངན་ལས་འདས་པ་དེ་ལ་ནི་ཡོངས་སུ་མྱ་ངན་ལས་འདའ་བར་བྱ་བ་
ཅུང་ཟད་ཀྱང་མེད་དེ། ཞེས་གསུངས། དོན་ནི། ཀུན་བརྟགས་
ཆོས་ཅན། ཁྱོད་ལ་སྐྱེ་བ་མ་མཆིས་པ་དང་འགག་པ་མ་མཆིས་པ་
ཞེས་བརྗོད་པའི་རྒྱུ་མཚན་ཡོད་དེ། རང་གི་མཚན་ཉིད་ཀྱིས་མ་གྲུབ་
པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་ཆོས་ཅན། ཁྱོད་
ལ་གཟོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་ལས་
འདས་པ་ཞེས་བརྗོད་པའི་རྒྱུ་མཚན་ཡོད་དེ། ཀུན་ནས་ཉོན་མོངས་
ཕྱོགས་ཀྱིས་མ་བསྡུས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
དེས་མ་བསྡུས་ཏེ། འདུས་མ་བྱས་ཡིན་པའི་ཕྱིར་ཏེ། སྐྱེ་འཇིག་
དང་བྲལ་བའི་ཕྱིར། གཉིས་པ་ནི། དགོངས་འགྲེལ་ལས། ཡང་
དོན་དམ་པ་ངོ་བོ་ཉིད་མེད་པ་ཉིད་ཆོས་བདག་མེད་པས་རབ་ཏུ་ཕྱེ་བ་
ལ་དགོངས་ནས་ངས་ཆོས་ཐམས་ཅད་མ་སྐྱེས་པ་མ་འགགས་པ་གཟོད་
མ་ནས་ཞི་བ་རང་བཞིན་གྱིས་ཡོངས་སུ་མྱ་ངན་ལས་འདས་པའོ་ཞེས་
བསྟན་ཏོ། །དེ་ཅིའི་ཕྱིར་ཞེ་ན། འདི་ལྟར་དོན་དམ་པ་ངོ་བོ་ཉིད་
མེད་པ་ཉིད་ཆོས་བདག་མེད་པས་རབ་ཏུ་ཕྱེ་བ་ནི། རྟག་པ་རྟག་
པའི་དུས་དང་ཐེར་ཟུག་ཐེར་ཟུག་གི་དུས་སུ་རྣམ་པར་གནས་པ་ཁོ་ན་
ཡིན་ལ། དེ་ནི་ཆོས་རྣམས་ཀྱི་ཆོས་ཉིད་འདུས་མ་བྱས་པ་ཉོན་་་་
མོངས་པ་ཐམས་ཅད་དང་བྲལ་བ་ཡིན་ཏེ། རྟག་པ་རྟག་པའི་དུས་
དང་ཐེར་ཟུག་ཐེར་ཐུག་གི་དུས་སུ་ཆོས་ཉིད་དེ་བཞིན་ཉིད་ཀྱི་རྣམ་
པར་གནས་པ་འདུས་མ་བྱས་པ་གང་ཡིན་པ་དེ་ནི། འདུས་མ་བྱས་
55



བྱང་ཆུབ་ལོ་མ་དཔེ་ཚོགས།
པའི་ཕྱིར། མ་སྐྱེས་པ་དང་མ་འགག་པ་ཡིན་ལ། དེ་ནི་ཉོན་མོངས་
པ་ཐམས་ཅད་དང་བྲལ་བའི་ཕྱིར། གཟོད་མ་ནས་ཞི་བ་དང་རང་
བཞིན་གྱིས་ཡོངས་སུ་མྱ་ངན་ལས་འདས་པ་ཡིན་ཏེ། ཞེས་པའི་དོན་
ནི། ཡོངས་གྲུབ་ཆོས་ཅན། ཁྱོད་ལ་མ་སྐྱེས་པ་དང་མ་འགགས་པ་
ཞེས་བརྗོད་པའི་རྒྱུ་མཚན་ཡོད་དེ། འདུས་མ་བྱས་ཡིན་པའི་ཕྱིར།
སྔ་ཕྱིའི་དུས་ཀུན་ཏུ་རྟག་པར་གནས་པ་དེ་ཡིན་པའི་ཕྱིར། དེ་ཆོས་
ཅན། ཁྱོད་ལ་གཟོད་མ་ནས་ཞི་བ་དང་རང་བཞིན་གྱིས་ཡོངས་སུ་
མྱ་ངན་ལས་འདས་པ་ཞེས་བརྗོད་པའི་རྒྱུ་མཚན་ཡོད་དེ། ཀུན་ནས་
ཉོན་མོངས་ཕྱོགས་ཀྱིས་མ་བསྡུས་པའི་ཕྱིར། གསུམ་པ་ངོ་བོ་ཉིད་
གསུམ་གྱི་ངོ་བོ་ངོས་བཟུང་བ་ལ། གཟུགས་ཕུང་གི་ངོ་བོ་ཉིད་་་་
གསུམ་གྱི་རྣམ་གཞག་བཤད་པ་དང་། དེ་འགྲེས་རྐང་གཞན་ལ་སྦྱར་
ནས་བཤད་པའོ། ། དང་བོ་ལ་གསུམ་ལས། ཀུན་བརྟགས་ངོས་་་
འཛིན་པ་ནི། དགོངས་འགྲེལ་ལས། རྣམ་པར་རྟོག་པའི་སྤྱོད་
ཡུལ་ཀུན་བརྟགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་ལ་
གཟུགས་ཀྱི་ཕུང་བོ་ཞེས་ངོ་བོ་ཉིད་དམ་བྱེ་བྲག་གི་མཚན་ཉིད་དུ་མིང་
དང་བརྡས་རྣམ་པར་བཞག་པ་དང༌། གཟུགས་ཀྱི་ཕུང་བོ་སྐྱེའོ་་
ཞེའམ་འགག་པ་ཞེའམ་གཟུགས་ཀྱི་ཕུང་བོ་སྤང་བ་དང་ཡོངས་སུ་ཤེས་
པ་ཞེས་ངོ་བོ་ཉིད་ཀྱི་མཚན་ཉིད་དམ་བྱེ་བྲག་གི་མཚན་ཉིད་དུ་མིང་
དང་བརྡས་རྣམ་པར་བཞག་པ་གང་ལགས་པ་དེ་ནི་ཀུན་བརྟགས་པའི་
མཚན་ཉིད་ལགས་ཏེ། ཞེས་གསུངས། དོན་ནི། གཟུགས་ཕུང་
56



མ
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གི་ཀུན་བརྟགས་ཡོད་དེ། གཟུགས་ཕུང་གཟུགས་ཕུང་ཞེས་པའི་སྒྲ་
འཇུག་པའི་གཞི་ཡིན་པ་དེ། གཟུགས་ཕུང་གི་ངོ་བོར་ཀུན་བརྟགས་
པའི་ཀུན་བརྟགས་དང༌། གཟུགས་ཕུང་གི་སྐྱེ་བ་གཟུགས་ཕུང་གི་སྐྱེ་
བ་ཞེས་པའི་སྒྲ་འཇུག་པའི་གཞི་ཡིན་པ་དེ། གཟུགས་ཕུང་གི་ཁྱད་
པར་ལ་ཀུན་བརྟགས་པའི་ཀུན་བརྟགས་ཡིན་པའི་ཕྱིར། གཉིས་པ་
གཞན་དབང་ངོས་འཛིན་པ་ནི། དགོངས་འགྲེལ་ལས། རྣམ་་་
པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས་འདུ་
བྱེད་ཀྱི་མཚན་མ་གང་ལགས་པ་དེ་ནི་གཞན་གྱི་དབང་གི་མཚན་ཉིད་
ལགས་ཏེ། ཞེས་གསུངས། དོན་ནི། གཟུགས་ཕུང་གི་གཞན་
དབང་ངོས་བཟུང་དུ་ཡོད་དེ། གཟུགས་ཕུང་གི་གདགས་གཞིར་
གྱུར་པའི་དངོས་པོ་དེ་གཟུགས་ཕུང་གི་གཞན་དབང་ཡིན་པའི་ཕྱིར།
གསུམ་ པ་ ཡོངས་གྲུབ་ངོས་ འཛིན་ པ་ ནི། དགོངས་ འགྲེལ་ ལས།
རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས་
འདུ་བྱེད་ཀྱི་མཚན་མ་དེ་ཉིད། ཀུན་བརྟགས་པའི་མཚན་ཉིད་དེར་
ཡོངས་སུ་མ་གྲུབ་ཅིང་ངོ་བོ་ཉིད་དེ་ཁོ་ནས་ངོ་བོ་ཉིད་མ་མཆིས་པ་ཉིད་
ཆོས་ལ་བདག་མ་མཆིས་པ་དེ་བཞིན་ཉིད་རྣམ་པར་དག་པའི་དམིགས་
པ་ གང་ལགས་པ་དེ་ནི་ཡོངས་ སུ་ གྲུབ་ པའི་ མཚན་ ཉིད་ལགས་ཏེ།
ཞེས་གསུངས། དོན་ནི། གཟུགས་ཕུང་གི་ཡོངས་གྲུབ་བཞག་ཏུ་
ཡོད་དེ། གཟུགས་ཕུང་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་མ་གྲུབ་པ་དེ། གཟུགས་ཕུང་གི་ཡོངས་གྲུབ་ཡིན་



བྱང་ཆུབ་ལོ་མ་དཔེ་ཚོགས།
པའི་ཕྱིར། གཉིས་པ་ནི། དགོངས་འགྲེལ་ལས། དེ་ལྟར་་་་་
གཟུགས་ཕུང་ལ་ཇི་ལྟར་སྦྱར་བ་བཞིན་དུ་ཕུང་པོ་ལྷག་མ་རྣམས་ལ་
ཡང་ དེ་ བཞིན་ དུ་ སྦྱོར། ཞེས་ སོགས་ ཀྱི་ སྐབས་ སུ་ གསུམ་ ལས།
དང་པོ་ནི། ཁ་ཅིག འདུས་མ་བྱས་ཀྱི་ཆོས་རྣམས་ཀྱི་སྟེང་དུ་
མཚན་ཉིད་གསུམ་གྱི་རྣམ་གཞག་འབྱེད་མི་རིགས་ཏེ། འདུས་མ་
བྱས་ཀྱི་ཆོས་རྣམས་ཀྱི་སྟེང་དུ་གཞན་དབང་མཚན་ཉིད་པ་བཞག་ཏུ་
མེད་པའི་ཕྱིར་ཟེར་ན་མི་འཐད་དེ། གཟུགས་ཕུང་ནས་ལམ་གྱི་ཡན་
ལག་གི་བར་གྱི་ཆོས་རེ་རེའི་སྟེང་དུ་མཚན་ཉིད་གསུམ་གསུམ་གྱི་རྣམ་
གཞག་འབྱེད་པར་དགོངས་འགྲེལ་ལས་གསུངས་པའི་ཕྱིར་ཏེ། དེ་
ཉིད་ལས། གཟུགས་ཀྱི་ཕུང་པོ་ལ་ཇི་ལྟར་སྦྱར་བ་བཞིན་དུ་ཕུང་པོ་
ལྷག་མ་ཞེས་སོགས་གསུངས་པའི་ཕྱིར་དང་། དྲང་ངེས་རྣམ་འབྱེད་
ལས་ཀྱང་། དེ་ལྟར་གཟུགས་ཀྱི་ཕུང་པོ་ལ་ཇི་ལྟར་སྦྱར་བ་བཞིན་དུ་
ཞེས་སོགས་གསུངས་པའི་ཕྱིར། ཁ་ཅིག འདུས་མ་བྱས་ཀྱི་ཆོས་
རྣམས་ཀྱི་སྟེང་དུ་གཞན་དབང་མཚན་ཉིད་པ་བཞག་ཏུ་མེད་པར་ཐལ།
འདུས་མ་བྱས་དང་གཞན་དབང་གི་གཞི་མཐུན་བཞག་ཏུ་མེད་པའི་
ཕྱིར་ན་མ་ཁྱབ། ཁ་ཅིག འདུས་མ་བྱས་ཀྱི་ཆོས་རྣམས་ཀྱི་སྟེང་དུ་
མཚན་ཉིད་གསུམ་གསུམ་གྱི་རྣམ་གཞག་འབྱེད་ཀྱང་དེ་དག་གི་གཞན་
དབང་མཚན་ཉིད་པ་ཡོད་མི་དགོས་ཏེ། དེ་རྣམས་ཀྱི་སྟེང་དུ་གཞན་
དབང་དོན་ཐུབ་གཅིག་བཞག་པས་ཆོག་པའི་ཕྱིར་ཟེར་བ་དང་། ཁ་
ཅིག དེ་ལྟར་འབྱེད་ཀྱང་དེ་དག་གི་གཞན་དབང་གིས་ གཞན་་་་
58



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དབང་ གི་ གོ་ མི་ ཆོད་ ཟེར་ བ་ རྣམས་ ལ། ཤེས་ བྱ་ ཆོས་ ཅན།
དགོངས་འགྲེལ་ལས། ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་ཉིད་
གང་ཞེས་སོགས་ཀྱི་མདོ་འདིས་ནམ་མཁའ་དང་ཆོས་ཀྱི་སྐྱེ་མཆེད་
སོགས་ཀྱི་གཞན་དབང་སྐྱེ་བ་ངོ་བོ་ཉིད་མེད་ཚུལ་ཅིག་དངོས་སུ་་་
བསྟན་པར་ཐལ། དེ་དག་གི་གཞན་དབང་སྐྱེ་བ་ངོ་བོ་ཉིད་མེད་
ཚུལ་དགོངས་འགྲེལ་ལས་དངོས་སུ་བསྟན་པའི་ཕྱིར་ཏེ། གོང་དུ་
དྲངས་པའི་ལུང་དོན་གྲུབ་པའི་ཕྱིར་དང་། དྲང་ངེས་རྣམ་འབྱེད་
ལས། ལེགས་པར་ཕྱེ་བ་ནི་སྔར་བཤད་པ་ལྟར་གཟུགས་ལ་སོགས་
པའི་ ཆོས་ རེ་ རེ་ ལ་ ཞེས་ སོགས་ གསུངས་ པའི་ ཕྱིར། འདོད་ན།
མདོ་དེས་ནམ་མཁའ་སོགས་ཀྱི་གཞན་དབང་རང་གི་རྒྱུ་རྐྱེན་ལ་བརྟེན་
ནས་སྐྱེ་བ་ཡིན་གྱི། རང་གི་རྒྱུ་རྐྱེན་ལ་ལྟོས་མེད་དུ་རང་དབང་དུ་མི་
སྐྱེ་བ་ནམ་མཁའ་སོགས་ཀྱི་གཞན་དབང་སྐྱེ་བ་ངོ་བོ་ཉིད་མེད་པའི་
དོན་དུ་བསྟན་པར་ཐལ་ལོ། །འདོད་ན་དངོས། ནམ་མཁའ་སོགས་
ཀྱི་གཞན་དབང་རང་གི་རྒྱུ་རྐྱེན་ལ་བརྟེན་ནས་སྐྱེ་བར་ཐལ། འདོད་
པ་གང་ཞིག མདོ་དེ་སྒྲ་ཇི་བཞིན་པ་ཡིན་པའི་ཕྱིར། ལན་མེད་
དོ། །འདིར་སྨྲས་པ། ཤེས་རབ་མཚུངས་པ་མེད་པའི་ཐལ་འགྱུར་
འདི། ། མཁས་ པའི་ དབང་ པོའི་ གསུང་ བཞིན་ གནམ་ ལྕགས་ ཐོག།
རྒོལ་ངན་དཔུང་ཚོགས་རྡུལ་རིའི་ཕྲེང་བ་རྣམས། ། སྐད་ཅིག་ཉིད་ལ་
ཕྱེ་མར་འཐག་པར་བྱེད། །ཅེས་བྱའོ། ། །
གཞན་ ཡང་། ཤེས་ བྱ་ ཆོས་ ཅན། དགོངསའགྲེལ་ ལས།
59



བྱང་ཆུབ་ལོ་མ་དཔེ་ཚོགས།
རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས་
འདུ་བྱེད་ཀྱི་མཚན་མ་གང་ལགས་པ་དེ་ནི་གཞན་གྱི་དབང་གི་མཚན་
ཉིད་ལགས་ཏེ། ཞེས་པའི་མདོ་འདི། ནམ་མཁའ་དང་ཆོས་་་་་
ཁམས་དང་ཆོས་ཀྱི་སྐྱེ་མཆེད་རྣམས་ཀྱི་གཞན་དབང་ངོས་འཛིན་པའི་
མདོ་ཡིན་པར་ཐལ། མདོ་འདི་གཟུགས་ཕུང་ནས་ལམ་གྱི་ཡན་ལག་
གི་བར་གྱི་ཆོས་རྣམས་ཀྱི་གཞན་དབང་ངོས་འཛིན་པའི་མདོ་གང་ཞིག
ནམ་མཁའ་དང་ཆོས་ཁམས་སོགས་གཟུགས་ཕུང་ནས་ལམ་གྱི་ཡན་
ལག་གི་བར་གྱི་འགྲེས་རྐང་རྣམས་ཀྱི་ནང་དུ་འདུས་པའི་ཕྱིར། དང་
པོ་གྲུབ་སྟེ། དགོངས་འགྲེལ་ལས། གཟུགས་ཕུང་ལ་ཇི་ལྟར་སྦྱར་
བ་བཞིན་དུ་ཕུང་བོ་ལྷག་མ་བཞི་དང་ཞེས་སོགས་གསུངས་པའི་ཕྱིར།
རྩ་བར་འདོད་ན་དངོས། ནམ་མཁའ་སོགས་ཀྱི་གཞན་དབང་དེ་
འདུ་བྱེད་ཀྱི་མཚན་མ་གཅིག་ལ་བྱེད་རིགས་པར་ཐལ། འདོད་པ་
གང་ཞིག མདོ་སྡེ་སྒྲ་ཇི་བཞིན་པ་ཡིན་པའི་ཕྱིར། ཁ་ཅིག་གིས།
ནམ་ མཁའི་ཡོངས་གྲུབ་ཡོངས་གྲུབ་ཡིན། ནམ་ མཁའི་ གཞན་་་་་
དབང་གཞན་དབང་མ་ཡིན་ཟེར་ན་ནང་འགལ་ཏེ། ནམ་མཁའི་
གཞན་དབང་གཞན་དབང་ཡིན་པར་ཐལ། ནམ་མཁའི་ཆོས་ཀྱི་
བདག་མེད་ཀྱི་ཡོངས་གྲུབ་ཀྱི་རྟེན་ཆོས་ཅན་གཞན་དབང་ཅིག་ཡོད་
པའི་ཕྱིར་ཏེ། དེའི་རྟེན་ཆོས་ཅན་བདེན་གྲུབ་ཅིག་ཡོད་པའི་ཕྱིར་ཏེ།
ནམ་མཁའི་ཆོས་ཉིད་བདེན་པར་གྲུབ་པའི་ཕྱིར། ཁྱབ་སྟེ། དྲང་
ངེས་རྣམ་འབྱེད་ལས། ཆོས་རྣམས་རང་གི་མཚན་ཉིད་ཀྱིས་གནས་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཚུལ་ལ་ཇི་ལྟར་ཡོད་དཔྱད་པའི་དོན་དམ་དུ་ཡོད་པ་ལ་ནི་ཆོས་ཅན་
མེད་ན་ཆོས་ཉིད་ཡན་གར་བ་ལ་གནས་པའི་མཐུ་མེད་པས་གཞན་
དབང་གི་རྟེན་འབྲེལ་རང་བཞིན་གྱིས་གྲུབ་པས་སྟོང་ན་ཡོངས་གྲུབ་
ཀྱང་རང་གི་མཚན་ཉིད་ཀྱིས་མ་གྲུབ་པར་འགྱུར། ཞེས་ལུགས་སྔ་
མས་ཀྱང་སྨྲ་ལ། ལུགས་འདིས་ཀྱང་སྨྲ་སྟེ། ཞེས་དང་། རྣམ་
བཤད་རིགས་པའི་རྒྱ་མཚོ་ལས་ཀྱང་། སྟོང་བ་ཉིད་ཡིན་པ་ཅུང་
ཟད་ཅིག་བདེན་པར་གྲུབ་པར་འདོད་ན་ནི་དེའི་རྟེན་ཆོས་ཅན་བདེན་
པར་གྲུབ་པ་གཅིག་ཀྱང་གདོན་མི་ཟ་བར་འདོད་དགོས་ཏེ། རྟེན་
ཆོས་ཅན་མེད་པར་བརྟེན་པའི་ཆོས་ཉིད་གནས་པ་མི་སྲིད་པའི་ཕྱིར་
དང༌། བདེན་ གྲུབ་ ཀྱི་ རྟེན་ རྫུན་ པས་ བྱེད་ པ་ འགལ་ བའི་ ཕྱིར། །
ཞེས་གསུངས་པའི་ཕྱིར། དེ་ལ་ཁ་ཅིག དེའི་དོན་ ཐལ་འགྱུར་
བས་ནམ་མཁའི་ཆོས་ཉིད་རང་ངོས་ནས་གྲུབ་ན་ཆོས་ཅན་ནམ་མཁའ་
ཡང་རང་ངོས་ནས་གྲུབ་དགོས་ཞེས་འཕུལ་འཚམས་བྱེད་རྒྱུ་ཡིན་པས་
སྐྱོན་མེད་དོ། །ཞེ་ན། དེ་ནི་ཉམ་ཐག་པའི་ལན་ཡིན་ཏེ། ལུགས་
སྔ་མས་ཀྱང་སྨྲ་ལ་ཞེས་སེམས་ཙམ་པས་ཀྱང་དེ་ལྟར་སྨྲ་བར་གསུངས་
པ་དང༌། གཟུགས་ཉིད་ཀྱང་མི་དམིགས་ན། གཟུགས་ཀྱི་དེ་་་
བཞིན་ཉིད་དམིགས་པར་ལྟ་ག་ལ་འགྱུར་ཞེས་དྲང་ངེས་རྣམ་འབྱེད་
ལས་གསུངས་པའི་ཕྱིར་དང༌། རིགས་པའི་རྒྱ་མཚོ་ལས་ཀྱང་དེས་ན་
དེ་ལ་ནི་དབུ་མ་པ་དང་དངོས་པོར་སྨྲ་བ་གཉིས་ཀ་མཐུན་ལ་དེ་ལྟར་
ནའང་དངོས་པོར་སྨྲ་བས་ནི་ཆོས་ཅན་དང་སྟོང་ཉིད་གཉིས་ཀ་བདེན་



བྱང་ཆུབ་ལོ་མ་དཔེ་ཚོགས།
--
པར་འདོད་ལ་དབུ་མ་པས་ནི་ཆོས་ཅན་མི་བདེན་པས་སྟོང་ཉིད་ཀྱང་
བདེན་པར་མ་གྲུབ་པར་བཞེད་དོ། ། ཞེས་ གསུངས་པ་རྣམས་ཀྱིས་
གྲུབ་པའི་ཕྱིར། སྨྲས་པ། མཁས་ པའི་ལེགས་བཤད་བདེན་་་་་
ཕུགས་མེད་པ་ཡི། ། ལྟར་སྣང་རིགས་པ་བདེན་བདེན་ལྟར་སྨྲས་་་་་
ཀྱང་། །དྲི་མེད་ལུང་དང་རིགས་པས་ ཤན་ཕྱེད་ཚེ། ། རྫུན་ཕུགས་་
བཇིབ་པའི་རྐུན་མ་བཞིན་དུ་གྱུར། །ཅེས་བྱའོ། ། །
དེས་ན་དེ་དག་གི་སྐབས་ཀྱི་དངོས་སྨྲ་བ་དེ་སེམས་ཙམ་པ་ལ་
བྱེད་ཅིང་ཆོས་ཉིད་བདེན་པར་གྲུབ་ན་དེའི་རྟེན་ཆོས་ཅན་བདེན་པར་
གྲུབ་དགོས་པ། དབུ་སེམས་གཉིས་ཀས་ཁས་ལེན་པ་ལ་བྱེད་རིགས་
པའི་ཕྱིར་ཏེ། རིགས་པའི་རྒྱ་མཚོའི་ལུང་དེའི་འཕྲོ་ཉིད་ནས། །
རྣལ་འབྱོར་སྤྱོད་པ་བའི་མཁས་པ་རྣམས་ཀྱང་ཡོངས་གྲུབ་བདེན་པར་
གྲུབ་པ་ལ་དེའི་རྟེན་གཞན་དབང་བདེན་པར་གྲུབ་དགོས་པར་མཐོང་
ནས། གཞན་དབང་བདེན་པར་གྲུབ་ན་དེའི་སྟོང་ཉིད་ཡང་བདེན་
པར་གྲུབ་དགོས་པའི་ཕྱིར་དང་དེ་བདེན་པར་མ་གྲུབ་པའི་རྒྱུ་མཚན་
དེ་ཉིད་ཀྱིས་དེའི་ཆོས་ཉིད་བདེན་མེད་དུ་གྲུབ་པའི་ཕྱིར། དེས་ན་
དེ་ལས་བཟློག་སྟེ་སྨྲ་བ་ནི། རང་གི་སྡེ་བ་གོང་འོག་གང་གི་ཡང་
ལུགས་མ་ཡིན་པས་དོར་བྱ་ཁོ་ནའོ། །ཞེས་གསུངས་པའི་ཕྱིར། ཁོ་
ན་རེ། ནམ་མཁའི་ཡོངས་གྲུབ་ཡོངས་གྲུབ་ཡིན་པར་ཐལ། ནམ་
མཁའི་གཞན་དབང་ གཞན་དབང་ཡིན་པའི་ཕྱིར། རྟགས་ ཁས།
འདོད་མི་ནུས་ཏེ། མདོ་སྡེ་བས་ནམ་མཁའི་ཆོས་ཉིད་རྟོགས་པའི་
62



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཕྱིར་ཏེ། དེས་ནམ་མཁའ་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་མ་གྲུབ་པར་རྟོགས་པའི་ཕྱིར་ཏེ། དེས་དེ་དེར་སྤྱི་
མཚན་དུ་རྟོགས་པའི་ཕྱིར་ཏེ། དེས་དེ་དེར་རང་མཚན་མ་ཡིན་པར
རྟོགས་པའི་ཕྱིར་ཏོ། །དེས་དེ་དེར་དངོས་མེད་དུ་རྟོགས་པའི་ཕྱིར་ན་
མ་ཁྱབ་སྟེ། མདོ་སྡེ་བས་ནམ་མཁའ་རང་འཛིན་རྟོག་པའི་ཞེན་
གཞིར་ རང་ གི་ མཚན་ ཉིད་ ཀྱིས་ མ་ གྲུབ་ པར་ མ་ རྟོགས་ པར་ ཐལ།
དེས་དེ་དེར་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར་ཏེ།
དེས་གཟུགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པར་ཁས་ལེན་པའི་ཕྱིར་ཏོ། ། དྲང་ངེས་རྣམ་འབྱེད་ལས།
གང་ལ་བརྡའ་འདོགས་པའི་དངོས་ཀྱི་ཡུལ་དེར་ནི་དེའི་ངོ་བོ་རང་
མཚན་གྱིས་གྲུབ་ན་བརྡ་འབྲེལ་བྱས་པ་ལ་མི་ལྟོས་པར་མིང་གི་བློ་སྐྱེ་བ་
སོགས་ཀྱི་སྐྱོན་ཡོད་མོད་ཀྱང་། གཟུགས་སོགས་བརྡ་འདོགས་པའི་
གནས་དང་རྟོག་པའི་ཞེན་གཞི་ཡིན་པ་དེ་རང་གི་མཚན་ཉིད་ཀྱིས་
གྲུབ་པ་ལ་སྐྱོན་དེར་མི་འགྱུར་རོ་ཞེས་ཉན་ཐོས་སྡེ་བ་དག་སྨྲ་མོད་ཀྱང་
འདྲའོ། །ཞེས་གསུངས་པའི་ཕྱིར། གཞན་ཡང་། མདོ་སྡེ་བས་
ནམ་མཁའ་ཡོད་པར་འཇོག་མི་ཤེས་པར་ཐལ། དེས་ནམ་མཁའ་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་
ཁེགས་པའི་ཕྱིར། ཁྱབ་སྟེ། དྲང་ངེས་རྣམ་འབྱེད་ལས། དོན་
སྨྲ་གཉིས་ཀྱིས་གཟུགས་སོགས་རྟོག་པའི་ཞེན་གཞི་དང་བརྡ་འདོགས་
པའི་གནས་སུ་རང་མཚན་གྱིས་གྲུབ་པ་ཁེགས་ན་དེ་དག་ཡོད་པར་
63



བྱང་ཆུབ་ལོ་མ་དཔེ་ཚོགས།
འཇོག་མི་ཤེས་ཏེ་ཚད་མ་བ་ལ་གྲགས་པའི་རང་མཚན་ནི་མ་ཡིན་ནོ། །
ཞེས་གསུངས་པའི་ཕྱིར། ཁྱབ་སྟེ། དེའི་སོགས་ཁོང་ནས་ཕུང་བོ་
ལྷག་མ་བཞི་ནས་ལམ་གྱི་ཡན་ལག་གི་བར་འདོན་རིགས་པའི་ཕྱིར།
གཞན་ཡང་། དེས་ནམ་མཁའ་རང་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ། དེས་ཆོས་
བདག་ཁས་ལེན་པའི་ཕྱིར། གཞན་ཡང་མདོ་སྡེ་པ་དེ། མིང་གི་སྔ་
རོལ་བློ་མེད་ཕྱིར། །ཞེས་པའི་གཞུང་གི་ཕྱོགས་སྔ་སྨྲ་བ་པོ་མ་ཡིན་པར་
ཐལ། དེས་གཟུགས་སོགས་རང་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་པར་ཁས་ལེན་པ་མ་ཡིན་པའི་ཕྱིར། ཁོ་ན་
རེ། ཀུན་བརྟགས་ཀྱི་ཆོས་ཉིད་ཡིན་ན་ཆོས་ཉིད་ཡིན་དགོས་པར་
ཐལ། དེ་ཆོས་ཉིད་ཡིན་པའི་ཕྱིར། འདོད་ན། ཆོས་ཉིད་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཆོས་ཅན།
དེར་ཐལ། དེའི་ཕྱིར་ཏེ། གཟུགས་རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པ་ཀུན་བརྟགས་ཀྱི་གཟུགས་ཡིན་
པ་གང་ཞིག ཆོས་ཉིད་ཀྱི་སྟེང་དུ་བྱམས་ཞུས་ནས་གསུངས་པའི་
མཚན་ཉིད་གསུམ་གྱི་རྣམ་གཞག་འཐད་པའི་ཕྱིར་ཏེ། སྟོང་ཉིད་ཀྱི་
སྟེང་ དུ་ དེ་ འཐད་ པའི་ ཕྱིར། ཁ་ ཅིག འདིར་ མ་ ཁྱབ་ ཟེར།
དེར་ཐལ། སྟོང་ཉིད་བཅུ་དྲུག་གི་སྟེང་དུ་དེ་འཐད་པའི་ཕྱིར་ན་མ་
ཁྱབ། དེར་ཐལ། གཟུགས་ནས་རྣམ་མཁྱེན་གྱི་བར་གྱི་ཆོས་་་་
རྣམས་ཀྱི་སྟེང་དུ་དེ་འཐད་པའི་ཕྱིར། ཞེས་ཟེར། གོང་དུ་མ་ཁྱབ་
64



མ
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཟེར་བ་མི་འཐད་དེ། ཀུན་བརྟགས་ཀྱི་སྟོང་ཉིད་ཡིན་ན་སྟོང་ཉིད་
ཡིན་དགོས་པར་ཐལ། དེའི་ཆོས་ཉིད་ཡིན་ན་ཆོས་ཉིད་ཡིན་དགོས་
པའི་ཕྱིར། རྟགས་ཁས། འདོད་ན། སྟོང་ཉིད་རང་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཆོས་ཅན། དེར་
ཐལ། དེའི་ཕྱིར། རྟགས་དོན་གྱིས་དངོས། ཁོ་ན་རེ། ཆོས་
ཐམས་ཅད་ཀྱི་སྟེང་དུ་བྱམས་ཞུས་ནས་གསུངས་པའི་མཚན་ཉིད་་་་
གསུམ་གྱི་རྣམ་གཞག་འཐད་པར་ཐལ། ཆོས་ཉིད་ཀྱི་སྟེང་དུ་དེ་
འཐད་པའི་ཕྱིར་ཏེ། གཟུགས་ནས་རྣམ་མཁྱེན་གྱི་བར་གྱི་ཆོས་་་
ཐམས་ཅད་ཀྱི་སྟེང་དུ་དེ་འཐད་པའི་ཕྱིར་ན་མ་ཁྱབ་སྟེ། རྒྱུ་འབྲས་
དང་མཚན་མཚོན་གྱི་སྟེང་དུ་དེ་འཐད་པར་ཐལ། ཆོས་ཐམས་ཅད་
ཀྱི་སྟེང་དུ་དེ་འཐད་པའི་ཕྱིར། རྟགས་ཁས། འདོད་ན། ཀུན་
བརྟགས་ཀྱི་རྒྱུ་དང་ཀུན་བརྟགས་ཀྱི་འབྲས་བུ་དང་ཀུན་བརྟགས་ཀྱི་
མཚན་མཚོན་སོགས་ཡོད་པར་ཐལ། འདོད་པའི་ཕྱིར། དེ་་་་་
བཞིན་དུ་ཆོས་ ཉིད་ཀྱི་ རྒྱུ་ འབྲས་ མཚོན་བྱ་ སོགས་ ཡོད་ པར་ ཐལ།
འདོད་པའི་ཕྱིར། གཉིས་པ་རང་ལུགས་ལ། གཟུགས་ཀྱི་་་་་
གདགས་གཞིར་གྱུར་པའི་གཟུགས་རུང་གཟུགས་ཀྱི་གཞན་དབང་་་
ཡིན། གཟུགས་གཟུགས་འཛིན་རྟོག་པའི་ཞེན་གཞི་ཡིན་པ་དང་
དེར་དེ་རང་གི་མཚན་ཉིད་ཀྱིས་གྲུབ་པ་གཉིས་གཟུགས་ཀྱི་ཀུན་་་་
བརྟགས། གཟུགས་གཟུགས་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་མ་གྲུབ་པ་གཟུགས་ཀྱི་ཡོངས་གྲུབ་ཏུ་འཇོག་པའི་ཕྱིར།
65



བྱང་ཆུབ་ལོ་མ་དཔེ་ཚོགས།
དེས་མཚོན་ནས་རྣམ་མཁྱེན་གྱི་བར་གྱི་ཆོས་ ཐམས་ཅད་ཀྱི་སྟེང་དུ་
མཚན་ཉིད་གསུམ་གྱི་རྣམ་གཞག་འཐད་ལྡན་རེ་འཇོག་ལ། ་ནམ་
མཁའ་ལ་ནི་ནམ་མཁའི་གདགས་གཞིར་གྱུར་པའི་དངོས་པོ་དེ་དེའི་
གཞན་དབང་ཡིན་ཏེ། དེ་ནམ་མཁའ་རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་མ་གྲུབ་པའི་སྟོང་ཉིད་ཀྱི་སྟོང་གཞི་
ཆོས་ ཅན་ཡིན་པའི་ཕྱིར། ནམ་མཁའ་འཛིན་པའི་ཚད་མ་ནམ་་་
མཁའི་གཞན་དབང་ཡིན་ཏེ། དེ་ནམ་མཁའ་འཛིན་པའི་ཚད་མ་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པ་
ནམ་མཁའ་འཛིན་པའི་ཚད་མ་དང་ནམ་མཁའ་གཉིས་ཀའི་སྟོང་ཉིད་
ཡིན་པས་དེའི་རྟེན་ཆོས་ཅན་དུ་འཇོག་པའི་ཕྱིར། ནམ་མཁའ་
སོགས་འདུས་མ་བྱས་ཀྱི་ཆོས་རྣམས་ཀྱི་སྟེང་དུ་རང་གི་གདགས་གཞིར་
གྱུར་པའི་དངོས་པོ་རེ་ཁས་ལེན་དགོས་ཏེ། དེ་རྣམས་ཀྱི་སྟེང་དུ་
རང་གི་དོན་བྱ་བ་བྱེད་པའི་ནུས་པ་ཡོད་མེད་དཔྱོད་པའི་རྟེན་མཐར་
ཐུག་ ཏུ་ གྱུར་ པའི་ དངོས་ པོ་ རང་ མཚན་ པ་ རེ་ ཡོད་ པའི་ ཕྱིར་ ཏེ།
རྣམ་འགྲེལ་ལས། རང་གི་མཚན་ཉིད་གཅིག་གཞལ་བྱ། །ཡོད་མེད་
གཉིས་སུ་དཔྱོད་རྣམས་ཀྱི། །དོན་བྱ་དེ་ལས་གྲུབ་པའི་ཕྱིར། །ཞེས་
གསུངས་པའི་ཕྱིར། འོ་ན། འདུས་མ་བྱས་ཀྱི་ནམ་མཁའི་་་་་་
གདགས་གཞིར་གྱུར་པའི་དངོས་པོ་དེ་གང་ཞེ་ན། དེ་ཡོད་མེད་
དཔྱོད་པའི་རྟེན་མཐར་ཐུག་ཏུ་གྱུར་པའི་བར་གྱི་སྣང་བ་སྐྱ་སེངས་པ་
དེ་ནམ་མཁའི་གདགས་གཞིར་གྱུར་པའི་དངོས་པོ་ཡིན་ཏེ། བར་གྱི་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྣང་བ་སྐྱ་སེངས་པ་དེ་ལ་ཐོགས་པའི་རེག་བྱ་ཡོད་མེད་དཔྱད་ནས་
ཐོགས་པའི་རེག་བྱས་སྟོང་པར་ངེས་པ་ན་འདུས་མ་བྱས་ཀྱི་ནམ་་་
མཁའི་ མཚན་ གཞིར་ ལེགས་ པར་ གྲུབ་ པར་ འཇོག་ པའི་ ཕྱིར་ ཏེ།
ཐར་ལམ་གསལ་བྱེད་ལས། འོ་ན་འདུས་མ་བྱས་ཀྱི་ནམ་མཁའ་ཤེས་
བྱ་ཡིན་མིན་དཔྱོད་པའི་རྟེན་དངོས་པོར་ཇི་ལྟར་རུང་ཞེ་ན། དེ་ལ་
ཐོག་མར་འདུས་མ་བྱས་ཀྱི་ནམ་མཁའ་ཡོད་མེད་ཐེ་ཚོམ་ཟ་བར་་་་
བསལ་བས་དེ་སྒྲུབ་དགོས་པ་ཡིན་ལ། དེ་ཡང་མིག་ཤེས་ལ་སྣང་
བའི་བར་གྱི་སྣང་བ་མངོན་པར་སྐབས་ཡོད་ཀྱི་གཟུགས་འདི་མངོན་
སུམ་ཚད་མས་གྲུབ་པ་གཞིར་བཟུང་ནས། དེར་ཐོགས་པའི་རེག་བྱ་
ཡོད་ མེད་ དཔྱད་ནས་ ཐོགས་ པའི་ རེག་ བྱས་ སྟོང་ པར་ངེས་ པ་ན།
འདུས་མ་བྱས་ཀྱི་ནམ་མཁའི་མཚན་གཞི་ལེགས་པར་གྲུབ་པ་ཡིན་པས།
དེར་ཡང་དཔྱད་པར་བྱ་བའི་གཞི་དང་། ཡོད་མེད་དཔྱོད་པའི་ཆོས་
ཀྱང་དངོས་པོ་ཉིད་ལ་ཞེན་པར་ཤིན་ཏུ་གསལ་ལོ། ། ཞེས་གསུངས་
པའི་ཕྱིར། དེས་ན་རང་འཛིན་རྟོག་པས་སྒྲོ་འདོགས་པ་ཀུན་་་་་་
བརྟགས་ཀྱི་མཚན་ཉིད། དབྱེ་ན་མཚན་ཉིད་ཡོངས་ཆད་ཀྱི་ཀུན་
བརྟགས་དང་རྣམ་གྲངས་པའི་ཀུན་བརྟགས་གཉིས། རང་གི་རྒྱུ་
རྐྱེན་ ལས་ སྐྱེས་ པ། གཞན་ དབང་ གི་ མཚན་ ཉིད། དབྱེ་ ན།
དག་ པའི་ གཞན་ དབང་ དང༌ མ་ དག་ པའི་ གཞན་ དབང༌ གཉིས།
རྣམ་དག་ལམ་གྱི་དམིགས་པ་མཐར་ཐུག་ཡོངས་གྲུབ་ཀྱི་མཚན་ཉིད།
སྒྲས་བརྗོད་རིགས་ཀྱི་སྒོ་ནས་དབྱེ་ན། འགྱུར་མེད་ཡོངས་གྲུབ་དང་།



བྱང་ཆུབ་ལོ་མ་དཔེ་ཚོགས།
ཕྱིན་ཅི་མ་ལོག་པའི་ཡོངས་གྲུབ་གཉིས། དང་པོ་ནི། སྟོང་ཉིད་
དང་དོན་གཅིག གཉིས་པ་ནི། སྟོང་ཉིད་རྟོགས་པའི་མཉམ་་
བཞག་ཡེ་ཤེས་ལྟ་བུ། གཟུགས་ཀྱི་ཀུན་བརྟགས་དང་ཀུན་བརྟགས་
ཀྱི་གཟུགས་དོན་གཅིག ཆོས་ཉིད་ཀྱི་གཟུགས་དང་གཟུགས་ཀྱི་་
ཆོས་ཉིད་དོན་གཅིག རྣམ་བཏགས་ཀྱི་གཟུགས་ནི་གཟུགས་ལྟ་
བུའོ། ། གསུམ་པ་རྩོད་པ་སྤོང་བ་ལ་ཁོ་ན་རེ། ནམ་མཁའ་འཛིན་
པའི་རྟོག་པ་ནམ་མཁའི་གཞན་དབང་ཡིན་པར་ཐལ། དེ་འཛིན་
པའི་ཚད་མ་དེའི་གཞན་དབང་ཡིན་པའི་ཕྱིར་ན་མ་ཁྱབ། འདོད་ན།
ནམ་མཁའ་འཛིན་པའི་རྟོག་པའི་ཆོས་ཉིད་ཡིན་ན་ནམ་མཁའི་ཆོས་
ཉིད་ ཡིན་ དགོས་ པར་ ཐལ་ལོ། ། འདོད་ན། ཤེས་ བྱ་ཆོས་ ཅན།
བུམ་འཛིན་རྟོག་པའི་ཆོས་ཉིད་ཡིན་ན་བུམ་པའི་ཆོས་ཉིད་ཡིན་དགོས་
པར་ ཐལ། ཤེས་ བྱ་དང་ གཅིག་ གང་ ཞིག འདོད་ པའི་ ཕྱིར།
འདོད་ན། བུམ་འཛིན་རྟོག་པ་ཆོས་ཅན། ཁྱོད་ཀྱི་ཆོས་ཉིད་ཡིན་
ན་བུམ་པའི་ཆོས་ཉིད་ཡིན་དགོས་པར་ཐལ། ཁྱོད་ཀྱི་ཆོས་ཉིད་བུམ་
པའི་ཆོས་ཉིད་ཡིན་པའི་ཕྱིར། འདོད་ན། བུམ་པའི་དགག་་་་་
གཞིས་གཤག་གཞན་ཡང་། ཁོ་ན་རེ། ཚུར་མཐོང་ལྷས་བྱིན་་་་
འཛིན་པའི་ཚད་མ་ཚུར་མཐོང་ལྷས་བྱིན་གྱི་གཞན་དབང་ཡིན་པར་
ཐལ། ཤེས་ བྱ་ དང༌ གཅིག་ གང་ ཞིག་ ནམ་ མཁའ་ ལ་ དེའི་ ཕྱིར།
རྟགས་ཁས། འདོད་ན། ཚུར་མཐོང་ལྷས་བྱིན་འཛིན་པའི་ཚད་
མའི་ཆོས་ཉིད་ཡིན་ན་ཚུར་མཐོང་ལྷས་བྱིན་གྱི་ཆོས་ཉིད་ཡིན་དགོས་
68



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པར་ཐལ། འདོད་པའི་ཕྱིར། འདོད་ན། དེ་འཛིན་པའི་རྣམ་
མཁྱེན་གྱི་ཆོས་ཉིད་དེ་དེའི་ཆོས་ཉིད་ཡིན་པར་ཐལ་ལོ། །འདོད་ན།
ཚུར་མཐོང་ལྷས་བྱིན་འཛིན་པའི་རྣམ་མཁྱེན་གྱི་ཆོས་ཉིད་ཆོས་ཅན།
ཁྱོད་ཚུར་མཐོང་ལྷས་བྱིན་གྱི་རྒྱུད་ལ་ཡོད་པར་ཐལ། འདོད་པའི་
ཕྱིར། འདོད་མི་ནུས་ཏེ། ཁྱོད་ངོ་བོ་ཉིད་སྐུ་ཡིན་པའི་ཕྱིར་ཟེར་ན།
ནམ་མཁའ་འཛིན་པའི་ཚད་མ་ནམ་མཁའི་གཞན་དབང་ཡིན་པར་
ཐལ། གཟུགས་དང་གཟུགས་འཛིན་ཚད་མ་གཟུགས་ཀྱི་གཞན་་་་
དབང་ཡིན་པའི་ཕྱིར། མ་གྲུབ་ན། དེའི་གཞན་དབང་ཡིན་ན་
གཟུགས་ཀྱི་གཞན་དབང་མ་ཡིན་དགོས་པར་ཐལ། མ་གྲུབ་པ་དེའི་
ཕྱིར། འདོད་ན། དེའི་ཆོས་ཉིད་ཡིན་ན། གཟུགས་ཀྱི་ཆོས་
ཉིད་ མ་ ཡིན་ དགོས་ པར་ ཐལ། འདོད་ པའི་ ཕྱིར། འདོད་ན།
གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་བ་ཆོས་
ཅན། དེར་ཐལ། དེའི་ཕྱིར། རྟགས་གྲུབ་ཅིང་། འདོད་མི་
ནུས་ཏེ། རྣམ་འགྲེལ་ལས། དེ་ཕྱིར་གཉིས་སྟོང་གང་ཡིན་པ། །དེ་
ནི་དེ་ཡིའང་དེ་བཞིན་ཉིད། །ཞེས་དང་། དེའི་ཐད་ཀྱི་ཐར་ལམ་
གསལ་བྱེད་ལས། གཟུགས་འཛིན་རྫས་གཞན་གྱིས་སྟོང་བའི་སྟོང་
ཉིད་གང་ཡིན་པ་དེ་ནི་ཆོས་ཅན། གཉིས་མེད་ཀྱི་ཤེས་པར་མ་ཟད་
གཉིས་སྣང་དེ་ཡིའང་དེ་ཁོ་ན་ཉིད་ཡིན་ཏེ། མཐར་ཐུག་དཔྱོད་པའི་
རིགས་ཤེས་ཀྱིས་དཔྱད་བཟོད་ཡིན་པ་དེའི་ཕྱིར། ཞེས་གསུངས་
པའི་ཕྱིར། ཁོ་ན་རེ། རྣམ་མཁྱེན་དང་རྣམ་མཁྱེན་འཛིན་པའི་



བྱང་ཆུབ་ལོ་མ་དཔེ་ཚོགས།
ཚད་མ་རྫས་གཞན་གྱིས་སྟོང་བ་དེ་རྣམ་མཁྱེན་གྱི་ཆོས་ཉིད་ཡིན་པར་
ཐལ། གཟུགས་ལ་དེའི་ཕྱིར། འདོད་ན། དེ་ཆོས་ཅན། ངོ་
བོ་ཉིད་སྐུ་ཡིན་པར་ཐལ། རྣམ་མཁྱེན་གྱི་ཆོས་ཉིད་ཡིན་པའི་ཕྱིར།
འདོད་ན། ཁྱོད་རྒྱུད་ལྡན་གྱི་སེམས་ཅན་མེད་པར་ཐལ་ལོ། །ཞེ་ན།
རྣམ་མཁྱེན་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
མ་གྲུབ་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
སེམས་ཅན་གྱི་རྒྱུད་ལ་རྣམ་མཁྱེན་མེད་པ་ཡོད་པའི་ཕྱིར། ཁོ་ན་རེ།
རྣམ་མཁྱེན་དང་སེམས་ཅན་གྱི་རྒྱུད་ཀྱི་རྣམ་མཁྱེན་འཛིན་པའི་ཚད་མ་
རྫས་གཞན་གྱིས་སྟོང་བའི་སྟོང་ཉིད་དེ་རྣམ་མཁྱེན་གྱི་ཆོས་ཉིད་ཡིན་
པར་ཐལ། རྣམ་མཁྱེན་དང་རྣམ་མཁྱེན་འཛིན་པའི་ཚད་མ་རྫས་
གཞན་གྱིས་སྟོང་བའི་སྟོང་ཉིད་དེ་རྣམ་མཁྱེན་གྱིས་སྟོང་ཉིད་ཡིན་པའི་
ཕྱིར་ཟེར་ན་མ་ཁྱབ་སྟེ། རྣམ་མཁྱེན་དང་སེམས་ཅན་གྱི་རྒྱུད་ཀྱི་
རྣམ་ མཁྱེན་ འཛིན་ པའི་ ཚད་ མ་ རྫས་ གཞན་ གྱིས་ སྟོང་ བར་ ཐལ།
རྣམ་མཁྱེན་དང་རྣམ་མཁྱེན་འཛིན་པའི་ཚད་མ་རྫས་གཞན་གྱིས་སྟོང་
བའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། དེ་གཉིས་
རྫས་གཅིག་ཡིན་པའི་ཕྱིར། རྩ་བར་འདོད་མི་ནུས་ཏེ། དེ་གཉིས་
རྫས་གཞན་ཡིན་པའི་ཕྱིར་ཏེ། དེ་གཉིས་རྒྱུ་འབྲས་ཡིན་པའི་ཕྱིར།
ཁོ་ན་རེ། བར་གྱི་སྣང་བ་སྐྱ་སེངས་པ་དེ་འདུས་མ་བྱས་ཀྱི་ནམ་
མཁའ་ཡིན་ཞེས་པའི་ཐ་སྙད་དེ་ཐ་སྙད་དོན་མཐུན་ཡིན་པར་ཐལ།
དེ་གདགས་གཞིར་བྱས་ནས་འདུས་མ་བྱས་ཀྱི་ནམ་ མཁའི་ ཐ་སྙད་
70



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདོགས་པའི་ཕྱིར་ན་མ་ཁྱབ། དེར་ཐལ། དེ་འདུས་མ་བྱས་ཀྱི་
ནམ་མཁའི་གདགས་གཞི་ཡིན་པའི་ཕྱིར། འདོད་མི་ནུས་ཏེ། དེ་
འདུས་མ་བྱས་ཀྱི་ནམ་མཁའ་མ་ཡིན་པའི་ཕྱིར་ཟེར་ན། གང་ཟག་
གི་གཟུགས་ཕུང་དེ་གང་ཟག་ཡིན་ཞེས་པའི་ཐ་སྙད་དེ་ཐ་སྙད་དོན་
མཐུན་ཡིན་པར་ཐལ། གང་ཟག་གི་གཟུགས་ཕུང་གདགས་གཞིར་
བྱས་ནས་དེའི་སྟེང་དུ་གང་ཟག་གི་ཐ་སྙད་འདོགས་པའི་ཕྱིར། ཁྱབ་
པ་ཁས། རྟགས་གྲུབ་སྟེ། དེ་གང་ཟག་གི་གདགས་གཞི་ཡིན་པའི་
ཕྱིར་ཏེ། གང་ཟག་གི་ཕུང་བོ་ལྔ། གང་ཟག་གི་གདགས་གཞི་ཡིན་
པའི་ཕྱིར། འདོད་མི་ནུས་ཏེ། དེ་གང་ཟག་མ་ཡིན་པའི་ཕྱིར།
འཁོར་གསུམ། གཞན་ཡང་། བུམ་པའི་རྡུལ་རྣམས་བུམ་པ་ཡིན་
ནོ་ཞེས་པའི་ཐ་སྙད་དེ་ཐ་སྙད་དོན་མཐུན་ཡིན་པར་ཐལ། བུམ་
པའི་རྡུལ་རྣམས་བུམ་པའི་གདགས་གཞི་ཡིན་པའི་ཕྱིར། ཁྱབ་པ་
ཁས། ཡང་ཁོ་ན་རེ། གཞན་དབང་མ་ཡིན་པའི་གཞན་དབང་
ཡོད་པར་ཐལ། ཆོས་ཉིད་ཀྱི་སྟེང་དུ་གཞན་དབང་མཚན་ཉིད་པ་
ཡོད་པའི་ཕྱིར། འདོད་ན། དངོས་པོ་མ་ཡིན་པའི་དངོས་པོ་ཡོད་
པར་ཐལ་ལོ། །ཟེར་ན་མ་ཁྱབ་སྟེ། དངོས་པོ་མ་ཡིན་པའི་དངོས་པོ་
ཡོད་པར་ཐལ། མཚན་ཉིད་མ་ཡིན་པའི་མཚན་ཉིད་ཡོད་པའི་ཕྱིར།
ཁྱབ་པ་ཁས། ཁོ་ན་རེ། གཟུགས་ཀྱི་སྟེང་དུ་རྣམ་བཏགས་ཀྱི་
གཟུགས་ཀུན་བརྟགས་ཀྱི་གཟུགས་ཡོངས་གྲུབ་ཀྱི་གཟུགས་གསུམ་་་
འཇོག་པ་བཞིན་དུ་ཆོས་ཐམས་ཅད་ཀྱི་སྟེང་དུ་དེ་འཇོག་རིགས་པར་



བྱང་ཆུབ་ལོ་མ་དཔེ་ཚོགས།
ཐལ། ཆོས་ཐམས་ཅད་ཀྱི་སྟེང་དུ་མཚན་ཉིད་གསུམ་གྱི་རྣམ་གཞག་
འཐད་ལྡན་རེ་འཇོག་རིགས་པའི་ཕྱིར། རྟགས་ཁས། འདོད་ན།
མཚན་ཉིད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པ་ཀུན་བརྟགས་ཀྱི་མཚན་ཉིད་ཡིན་པར་ཐལ་ལོ། ། འདོད་ན།
ཤེས་བྱ་ཆོས་ཅན། མཚན་ཉིད་རང་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པར་ཐལ། ཀུན་བརྟགས་ཡིན་པའི་
ཕྱིར། དེ་བཞིན་དུ་མཚོན་བྱ་ལ་ཡང་རིགས་འགྲེ། གཞན་ཡང་།
མཚན་ཉིད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
མ་གྲུབ་པ་ཆོས་ཉིད་ཀྱི་མཚན་ཉིད་ཡིན་པར་ཐལ། རྟགས་ སྔར་
བཞིན། འདོད་ན། ཤེས་བྱ་ཆོས་ཅན། ཆོས་ཉིད་ཡིན་པར་
ཐལ། མཚན་ཉིད་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་མ་གྲུབ་པའི་ཕྱིར། རྟགས་ཁས། དེ་བཞིན་དུ་མཚོན་བྱ་
ལ་ཡང་རིགས་འགྲེས་པས་ཆོག་གོ། གཞན་ཡང་། གཞན་དབང་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་དེ་
ཀུན་བརྟགས་ཀྱི་གཞན་དབང་ཡིན་པར་ཐལ། གཟུགས་རང་་་་་་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་དེ་ཀུན་
བརྟགས་ཀྱིས་གཟུགས་གང་ཞིག རིགས་པ་དེ་རྣམ་མཁྱེན་གྱི་བར་
ལ་སྦྱོར་རིགས་པའི་ཕྱིར། རྟགས་ཁས། འདོད་ན། ཀུན་་་་་་
བརྟགས་ཀྱི་གཞན་དབང་གཞན་དབང་མ་ཡིན་པར་ཐལ་ལོ། །གཞན་
ཡང་། ནམ་མཁའི་ཆོས་ཉིད་ཆོས་ཉིད་མ་ཡིན་པར་ཐལ། ཀུན་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བརྟགས་ཀྱི་ཆོས་ཉིད་ཆོས་ཉིད་མ་ཡིན་པའི་ཕྱིར་ཏེ། ཆོས་ཉིད་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཀུན་
བརྟགས་ཀྱི་ཆོས་ཉིད་ཡིན་པའི་ཕྱིར་རོ། །རྟགས་སྔར་བཞིན་ཟེར་ན་
སྐྱོན་མེད་དེ། གཟུགས་ཕུང་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན།
རྣམ་བཏགས་ཀྱི་གཟུགས་ཀུན་བརྟགས་ཀྱི་གཟུགས་ཡོངས་གྲུབ་ཀྱི་
གཟུགས་ཞེས་པའི་ཐ་སྙད་གསུངས་ཤིང༌། ཉི་ཁྲི་བྱམས་ཞུས་ཀྱི་ལེའུ་
ལས། བྱམས་པ། གང་འདུ་བྱེད་ཀྱི་མཚན་མའི་དངོས་པོ་དེ་དང༌
དེ་ལ་གཟུགས་ཞེས་བྱ་བའི་མིང་དང་འདུ་ཤེས་དང་བཏགས་པ་དང་
ཐ་སྙད་ལ་བརྟེན་ནས། གཟུགས་ཀྱི་ངོ་བོ་ཉིད་དུ་ཡོངས་སུ་རྟོག་པ་
འདི་ནི་ཀུན་བརྟགས་པའི་གཟུགས་སོ། ། ཞེས་སོགས་གཟུགས་ནས་
རྣམ་མཁྱེན་གྱིས་བར་གྱི་འགྲེས་རྐང་ལ་སྦྱར་བའི་ཆོས་རྣམས་ཀྱི་ནང་
དུ་མཚན་ཉིད་མཚོན་བྱ་ཀུན་བརྟགས་ཡོངས་གྲུབ་རྣམས་མ་བགྲངས་
ཤིང་སྟོང་ཉིད་དང་ཆོས་ཉིད་དངོས་སུ་མ་བགྲངས་པའི་ཕྱིར། དེ་ལ་
ཁ་ཅིག ཀུན་བརྟགས་ཀྱི་ སྟོང་ཉིད་ སྟོང་ཉིད་མ་ཡིན་པར་ཐལ།
སྟོང་ཉིད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པ་ཀུན་བརྟགས་ཀྱི་སྟོང་ཉིད་ཡིན་པའི་ཕྱིར་ཏེ། རིགས་པ་དེ་
འགྲེས་རྐང་བརྒྱ་རྩ་བརྒྱད་ལ་སྦྱོར་རིགས་པ་གང་ཞིག འགྲེས་རྐང་
དེ་རྣམས་ ཀྱི་ནང་དུ་ སྟོང་ཉིད་བགྲངས་པའི་ཕྱིར། རྟགས་ཁས།
འདོད་མི་ནུས་ཏེ། ཀུན་བརྟགས་ཀྱི་ཆོས་ཉིད་ཆོས་ཉིད་ཡིན་པའི་
ཕྱིར་ཟེར། རེ་ཞིག་རྟེན་འབྲེལ་གྱི་ཆོས་ཉིད་ཆོས་ཉིད་ཡིན་པར་ཐལ།
73



བྱང་ཆུབ་ལོ་མ་དཔེ་ཚོགས།
རྟེན་ འབྲེལ་ གྱི་ སྟོང་ ཉིད་ སྟོང་ ཉིད་ ཡིན་ པའི་ ཕྱིར། འདོད་ན།
རྟེན་འབྲེལ་གྱི་ཆོས་ཉིད་ཡིན་ན་ཆོས་ ཉིད་ ཡིན་ དགོས་ པར་ ཐལ།
འདོད་པའི་ཕྱིར། འདོད་ན། མེ་ གྱེན་དུ་འབར་ པ་ཆོས་ ཅན།
དེར་ཐལ། དེའི་ཕྱིར། རྟགས་གྲུབ་སྟེ། ཆུ་ཐུར་དུ་འབབ་པ་
དང་ས་བོན་ལས་མྱུ་གུ་སྐྱེ་བ་སོགས་བྱེད་པ་བོ་གཞན་མེད་པས་རྟེན་
འབྲེལ་གྱི་ཆོས་ཉིད་ཡིན་པའི་ཕྱིར། ཁ་ཅིག ཡོད་ན་མཚན་ཉིད་
གསུམ་པོ་གང་རུང་ཡིན་དགོས་ཟེར་ན་རང་མཚན་ཆོས་ཅན། དེར་
ཐལ། དེའི་ཕྱིར། འདོད་མི་ནུས་ཏེ། ཁོ་རང་དང་གཅིག་ཡིན་
པའི་ཕྱིར། རང་རེས་གཟུགས་འཛིན་རྟོག་པའི་ཞེན་གཞིར་་་་་་་་
གཟུགས་ཡོད་བྱས་པ་ལ་ཁོ་ན་རེ། འོ་ན། དེར་གཟུགས་གཟུགས་
ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དེར་
གཟུགས་གཞན་དབང་ཡིན་པར་ཐལ་ལོ། །ཟེར་ན་འདིར་མ་ཁྱབ་སྟེ།
དེར་ གཟུགས་ རྟག་ པ་ ཡིན་ པའི་ ཕྱིར། བྱས་ པ་ ལ་ ཁོ་ ན་ རེ།
གཟུགས་དང་རྟག་པའི་གཞི་མཐུན་ཡོད་པར་ཐལ། དེར་གཟུགས་
རྟག་པ་ཡིན་པའི་ཕྱིར། འདོད་ན། གཟུགས་ཆོས་ཅན། ཁྱོད་
དང་རྟག་པའི་གཞི་མཐུན་མེད་པར་ཐལ། ཁྱོད་དངོས་པོ་ཡིན་པའི་
ཕྱིར་ཟེར་ན། རྟོག་པ་ལ་སྦྱར་བས་ཆོག་ལེགས་སོ། །བཞི་བ་དེ་དག་
གི་གྲུབ་པའི་དོན་ཞུས་པ་ལ། མདོ་འགོད་པ་དང༌། དེའི་དོན་
བཤད་པའོ། དང་པོ་ནི། དགོངས་འགྲེལ་ལས། བཅོམ་ལྡན་
འདས་ཀྱིས་དང་པོར་ཝ་ར་ཎ་སིར་དྲང་སྲོང་སྨྲ་བ་རི་དྭགས་ཀྱི་ནགས་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སུ་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་འཕགས་
པའི་བདེན་པ་བཞིའི་རྣམ་པ་བསྟན་ པས། ཆོས་ཀྱི་འཁོར་ལོ་ངོ་
མཚར་རྨད་དུ་བྱུང་བ། སྔོན་ལྷར་གྱུར་པའམ་མིར་གྱུར་པ་སུས་ཀྱང་
མཐུན་ པར་ འཇིག་ རྟེན་ དུ་ མ་ བསྐོར་ བ་ ཞིག་ རབ་ ཏུ་ བསྐོར་ ཏེ།
བཅོམ་ལྡན་འདས་ཀྱིས་ཆོས་ཀྱི་འཁོར་ལོ་རབ་ཏུ་བསྐོར་བ་དེ་ཡང་བླ་
ན་མཆིས་པ། སྐབས་མཆིས་པ། དྲང་བའི་དོན་རྩོད་པའི་གཞིའི་
གནས་སུ་གྱུར་པ་ལགས། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་
བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་མཆིས་པ་དང་
འགག་པ་མ་མཆིས་པ་དང་གཟོད་མ་ནས་ཞི་བ་དང་རང་བཞིན་གྱིས་
ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས་ཐེག་པ་ཆེན་
པོ་ལ་ཡང་དག་པར་ཞུགས་པ་རྣམས་ལ་སྟོང་བ་ཉིད་སྨོས་པའི་རྣམ་
པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་་་
བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་
ཡང་བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་
པའི་གཞིའི་གནས་སུ་གྱུར་པ་ལགས་ཀྱི། བཅོམ་ལྡན་འདས་ཀྱིས་
ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་
མཆིས་པ་དང་འགག་པ་མ་མཆིས་པ་དང་གཟོད་མ་ནས་ཞི་བ་དང་
རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་
ནས་ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ་ལེགས་
པར་རྣམ་པར་ཕྱེ་བ་དང་ལྡན་པ་ངོ་མཚར་རྨད་དུ་བྱུང་བའི་ཆོས་ཀྱི་
༥



བྱང་ཆུབ་ལ་མ་དཔེ་ཚོགས།
འཁོར་ལོ་གསུམ་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་་
འཁོར་ལོ་བསྐོར་བ་འདི་ནི་བླ་ན་མ་མཆིས་པ། སྐབས་མ་མཆིས་པ།
ངེས་པའི་དོན་ལགས་ཏེ། རྩོད་པའི་གཞིའི་གནས་ སུ་ གྱུར་ པ་ མ་
ལགས་སོ་ཞེས་གསུངས་པའི་ཕྱིར། །
གཉིས་པ་ལ། མདོའི་ཚིག་དོན་བཤད་པ་དང་། དྲང་ངེས་
ཀྱི་འདོད་ཚུལ་བཤད་པའོ། །དང་བོ་ལ་ཁ་ཅིག བདེན་བཞིའི་ཆོས་
འཁོར་ ལ། སྟོན་ པ། གནས། འཁོར། ཆོས། དུས།
དགོས་པ་དང་དྲུག་ལས། དང་བོ་སྟོན་པ་ནི་ཤཱཀྱ་ཐུབ་པ། གནས་
ནི་ཝ་ར་ཎ་ སི། འཁོར་ནི། ཀུན་ ཤེས་ ཀོ་ཎྜི་ནྱ། མིང་ཆེན།
བཟང་ལྡན། བླངས་པ། རྟ་ཐུལ་ཏེ་ལྔ་སྡེ་བཟང་བོ་ལ་སོགས་
པའོ། །ཆོས་ནི་བདེན་པ་བཞི་ལ་ལན་གསུམ་དུ་བཟླས་པ་རྣམ་པ་བཅུ་
གཉིས་དང་ལྡན་པའོ། ། དུས་ནི་དགོངས་འགྲེལ་གྱི་འགྲེལ་བར་ལོ་
བདུན་གྱི་བར་དུ་གསུངས་པར་བཤད། ཆག་ལོས་ལོ་བདུན་དུ་ཟླ་བ་
གཉིས་མ་ཚང་བར་བཤད། ཁ་ཅིག ལོ་དྲུག་དང་ཟླ་བ་དྲུག་ཏུ་
གསུངས། ཞེས་ཟེར། དགོས་པ་ནི། གདུལ་བྱ་གང་ཟག་གི་
བདག་ཏུ་འཛིན་པ་ལས་བཟློག་ནས་འབྲས་བུ་བཞི་ལ་འགོད་པའི་ཕྱིར་
དུ་གསུངས། མཚན་ཉིད་མེད་པའི་ཆོས་འཁོར་ལོ་ཡང་དྲུག་ལས།
དང་པོ་ནི། སྔར་བཞིན། གཉིས་པ་ནི། རྒྱལ་བོའི་ཁབ་དང་བྱ་
རྒོད་ཕུང་པོའི་རིའོ། ། གསུམ་པ་ནི། དགེ་སློང་ཕ་མ་ལ་སོགས་་་་
པའོ། ། བཞི་བ་ནི། ཤེར་ཕྱིན་དང་བཀའ་བར་པར་གཏོགས་པ་
76



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྣམས་སོ། །ལྔ་བ་ནི། ཁྲོ་ཕུ་ལོ་ཙཱ་བས་ལོ་སུམ་ཅུའི་བར་གསུངས།
ཞེས་ཟེར་རོ། ། ཆག་ལོས་ལོ་སོ་གཅིག སྟོན་སྐྱབས་ སོགས་ལོ་སོ་
གཉིས། མཆིམས་ལུགས་པ་རྣམས་ལ་ཉེར་བདུན་དུ་གསུངས་ཞེས་
ཟེར། དྲུག་པ་ནི། སྒྲོ་འདོགས་ཀྱི་མཐའ་བཀག་ནས་སྟོང་ཉིད་དུ་
ཚུལ་གཅིག་ལ་འགོད་པའི་ཕྱིར་དུ་གསུངས། དོན་དམ་རྣམ་ངེས་ཀྱི་
ཆོས་འཁོར་ལ་དྲུག དང་པོ་ནི། སྔར་བཞིན། གཉིས་པ་ནི།
རི་མ་ལ་ཡ་དང་ཡངས་པ་ཅན་ལ་སོགས་པའོ། །གསུམ་པ་ནི། ཐེག་
པ་སྣ་ཚོགས་པ་ལ་མོས་པ་རྣམས་སོ། །བཞི་བ་ནི། ཐེག་པ་གསུམ་
བསྟན་པའི་མདོ་ ཕལ་མོ་ཆེ་དང་མྱ་ངན་ལས་འདས་པའི་མདོ་དང་
དགོངས་འགྲེལ་ལ་སོགས་པའོ། ། ལྔ་བ་ནི། མཆིམས་ལུགས་པ་་་
རྣམས་ལོ་བཅུ་ཟེར་རོ། ། ཆག་ལོས་བདུན་ནམ་དགུ་ཟེར། ཁྲོ་ཕུ་
བས་ལོ་བཅུ་གཉིས་ཟེར། དྲུག་པ་ནི་གཅོ་བོར་སྐུར་འདེབས་ཀྱི་
མཐའ་བཀག་ནས་ཆོས་ཀྱི་བདག་མེད་རྟོགས་པའི་ཕྱིར་དུ་གསུངས་
ཟེར་བ་དེ་མི་འཐད་དེ། སྟོན་པ་སངས་རྒྱས་པའི་ཚུལ་བསྟན་པའི་
ཕྱི་ལོ་བྱ་རྒོད་ཕུང་བོའི་རིར་ཤེར་ཕྱིན་གྱི་མདོ་གསུངས་པ་གང་ཞིག
དེ་ཆོས་འཁོར་དང་པོ་མ་ཡིན་པའི་ཕྱིར། དང་བོ་གྲུབ་སྟེ། དེའི་ཕྱི་
ལོ་དཔལ་ལྡན་འབྲས་སྤུངས་སུ་དུས་འཁོར་རྩ་རྒྱུད་གསུངས་པ་གང་
ཞིག དེ་དང་དུས་མཉམ་དུ་བྱ་རྒོད་ཕུང་བོའི་རིར་ཤེར་ཕྱིན་གྱི་མདོ་
གསུངས་པའི་ཕྱིར། དང་པོ་གྲུབ་སྟེ། དུས་འཁོར་འགྲེལ་ཆེན་
ལས། ས་ག་ཟླ་བའི་སྐྱ་རེངས་ཤར་བའི་ཚེ་བཅོམ་ལྡན་འདས་ཤཱཀྱ་



བྱང་ཆུབ་ལོ་མ་དཔེ་ཚོགས།
་་་
ཐུབ་པ་མངོན་པར་རྫོགས་པར་སངས་རྒྱས་ཏེ་དེ་ནས་ཆོས་ཀྱི་འཁོར་
ལོ་བསྐོར་ཞིང་ཐེག་པ་གསུམ་སྟོན་པར་མཛད་ནས་ཟླ་བ་བཅུ་གཉིས་
པ་ནགས་པའི་ཉ་ལ་ཤི་དྷཱ་ནྱ་ཀ་ཏ་ ཀར་ཆོས་ཀྱི་དབྱིངས་གསུང་གི་
དབང་ཕྱུག་གི་དཀྱིལ་འཁོར་ཞེས་གསུང་། ཞེས་གསུངས་པའི་ཕྱིར།
གཉིས་པ་གྲུབ་སྟེ། རྩ་རྒྱུད་ལས། སྟོན་པས་བྱ་རྒོད་ཕུང་པོ་་་་
རིར། །ཤེས་རབ་ཕ་རོལ་ཕྱིན་ཚུལ་བསྟན། །མཆོད་རྟེན་དཔལ་ལྡན་
འབྲས་སྤུངས་སུ། །དེ་བཞིན་གསང་སྔགས་ཚུལ་གསུངས་པ། །ཞེས་
གསུངས་པའི་ཕྱིར། རྩ་བའི་རྟགས་གཉིས་པ་གྲུབ་སྟེ། དེ་ཤེར་
ཕྱིན་གྱི་མདོ་ཡིན་པའི་ཕྱིར། གཞན་ཡང་། དྲང་ངེས་རྣམ་འབྱེད་
ལས། དགོངས་འགྲེལ་ལས། འཁོར་ལོ་རིམ་པ་གསུམ་གསུངས་
པ་ནི། ཞེས་སོགས་གསུངས་པ་མི་འཐད་པར་ཐལ། འཁོར་ལོ་
གསུམ་ དུས་ཚིགས་ཀྱི་སྒོ་ནས་འཇོག་ རིགས་ པའི་ ཕྱིར། ཁ་ ཅིག
དེའི་དོན་དགོངས་འགྲེལ་གྱི་འཁོར་ལོ་གསུམ་བརྗོད་བྱའི་ངོས་ནས་
འཇོག་པའི་དོན་ཡིན་པའི་ཕྱིར། དེ་ལྟར་མ་ཡིན་ན། དུས་ཀྱི་རིམ་
པའི་སྒོ་ནས་འཇོག་རྒྱུའི་འཁོར་ལོ་གསུམ་མེད་པར་ཐལ། དགོངས་
འགྲེལ་གྱི་འཁོར་ལོ་གསུམ་པོ་དེ་ཡང་དེ་ལྟར་མི་རིགས་འཁོར་ལོ་་་
གསུམ་པོ་དེ་ཡང་དེ་ལྟར་མི་རིགས་པའི་ཕྱིར། འདོད་མི་ནུས་ཏེ།
དྲང་ངེས་རྣམ་འབྱེད་ལས། ཤུགས་ལ་གནས་པའི་དོན་དེ་ཉིད་དུས་
ཀྱི་རིམ་པའི་སྒོ་ནས་འཁོར་ལོ་གསུམ་དང་སྦྱར་བའི་དྲང་ངེས་སུ་་་
འགྱུར་ཚུལ་དོན་དམ་ཡང་དག་འཕགས་ཀྱིས་སྟོན་པ་ལ་ཞུས་པ་ནི།
78



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཞེས་གསུངས་པའི་ཕྱིར་ན་མ་ཁྱབ་སྟེ། དེའི་དོན་ནི། དང་པོར་ཝ་
ར་ཎ་སིར་གསུངས་པའི་བདེན་བཞིའི་ཆོས་འཁོར་དང་བར་པར་བྱ་
རྒོད་ཕུང་པོའི་རིར་གསུངས་པའི་ཤེར་ཕྱིན་གྱི་མདོ་དང་ཐ་མར་ཡངས་
པ་ཅན་དུ་གསུངས་པའི་ལེགས་པར་ཕྱེ་བའི་ཆོས་འཁོར་རྣམས་དུས་ཀྱི་
རིམ་པའི་སྒོ་ནས་འཇོག་པར་བསྟན་པའི་ཕྱིར། གཞན་ཡང་། དེ་
བཞིན་གཤེགས་པའི་སྙིང་པོའི་མདོ་ཆོས་ཅན། འཁོར་ལོ་དང་བོ་
ཡིན་པར་ཐལ། དུས་དང་པོར་གསུངས་པའི་མདོ་ཡིན་པའི་ཕྱིར།
ཁྱབ་པ་དོན་གྱིས་དངོས། རྟགས་གྲུབ་སྟེ། དེ་སྟོན་པ་སངས་རྒྱས་
ནས་ལོ་བཅུ་བ་ལ་གསུངས་པར་མདོའི་གླེང་གཞི་ལས་བཤད་པའི་ཕྱིར།
འདོད་མི་ནུས་ཏེ། འཁོར་ལོ་བར་བ་ཡིན་པའི་ཕྱིར། གཞན་ཡང་།
འདུལ་བ་རུང་མཐུན་ཆོས་ཅན། འཁོར་ལོ་ཐ་མ་ཡིན་པར་ཐལ།
དུས་ ཐ་ མར་ གསུངས་ པའི་ མདོ་ ཡིན་ པའི་ ཕྱིར། ཁྱབ་ པ་ ཁས།
འདོད་མི་ནུས་ཏེ། དྲང་ངེས་རྣམ་འབྱེད་ལས། དཔེར་ན། མྱ་
ངན་ལས་འདའ་ཁར་འདུལ་བ་མདོར་བསྡུས་ཞེས་བྱ་བ་རུང་མཐུན་དུ་
གྲགས་པ་གསུངས་ཀྱང་དོན་གྱི་མདོ་འདིས་ངེས་དོན་དུ་སྟོན་པ་མ་
ཡིན་པ་བཞིན་ནོ། །ཞེས་གསུངས་པའི་ཕྱིར། ཐེག་པ་ཐམས་ཅད་
ལ་ཡང་དག་པར་ཞུགས་པ་ཞེས་པའི་དོན་ལ། ཁ་ཅིག་ཐེག་པ་ལ་
རྗོད་བྱེད་ཚིག་གི་ཐེག་པ་དང་བརྗོད་བྱ་དོན་གྱི་ཐེག་པ་གཉིས་ལས་
སྐབས་འདིར་བསྟན་པ་ནི་རྗོད་བྱེད་ཚིག་གི་ཐེག་པ་ལ་ཞུགས་པའི་
དོན་ཡིན་ཏེ། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་དེ་འཁོར་



བྱང་ཆུབ་ལོ་མ་དཔེ་ཚོགས།
ལོ་དང་པོ་གཉིས་ཀྱི་དོན་ལ་དཔྱད་པ་ཞུགས་པའི་དོན་ཡིན་གྱི་དེའི་
ཆེད་དུ་བྱ་བའི་ གདུལ་བྱ་ཐེག་ཆེན་གྱི་རིགས་ ཅན་མེད་པའི་ཕྱིར།
དེ་ཡང་ཡིན་ཏེ། སྔ་མ་གཉིས་བསྟན་པ་ནི། ཐེག་པ་ཆེ་ཆུང་སོ་སོ་
བ་ཡིན་ལ་འདི་ནི་གཉིས་ཀའི་དབང་དུ་བྱས་པའོ། །ཞེས་པའི་དོན་ནི་
ཐེག་དམན་གྱི་སྡེ་སྣོད་ལས་ཆོས་ ཐམས་ ཅད་ངོ་བོ་ཉིད་ཡོད་པར་་་་་
གསུངས་པའི་སྐོར་གཅིག་དང་། ཐེག་ཆེན་གྱི་སྡེ་སྣོད་ལས་དེ་མེད་
པར་གསུངས་པའི་སྐོར་གཅིག་དང་གཉིས་ལས། དེ་གཉིས་སོ་སོའི་
ཆེད་དུ་བྱ་བའི་གདུལ་བྱ་སོ་སོ་ནི་མདོ་སོ་སོའི་བསྟན་དོན་དངོས་སུ་
སྟོན་རུང་གི་གདུལ་བྱ་ཡིན། འཁོར་ལོ་ཐ་མའི་ཆེད་དུ་བྱ་བའི་་་
གདུལ་བྱ་ནི། དེ་གཉིས་ཀྱི་སྒྲ་ཟིན་ཙམ་མ་ཡིན་པར་དགོངས་གཞི་
གང་ཡིན་དཔྱོད་པ་ལ་ཞུགས་པའི་གདུལ་བྱ་ཡིན་པའི་ཕྱིར། ཞེས་
པའི་ དོན་ ཡིན། ཞེས་ ཟེར་ ན། དྲང༌ ངེས་ རྣམ་ འབྱེད་ ལས།
འདི་ནི་གཉིས་ཀའི་དབང་དུ་བྱས་ཞེས་པའི་ཐེག་པ་དེ་རྗོད་བྱེད་ཚིག་
གི་ཐེག་པ་ལ་བྱེད་རིགས་པར་ཐལ། དམ་བཅའ་འཐད་པའི་ཕྱིར།
འདོད་ན། སྔ་མ་གཉིས་ནི་ཐེག་པ་ཆེ་ཆུང་སོ་སོ་བ་ཡིན་ལ་ཞེས་པའི་
ཐེག་པ་དེ་ཡང་རྗོད་བྱེད་ཚིག་གི་ཐེག་པ་ལ་བྱེད་རིགས་པར་ཐལ་ལོ། །
འདོད་ན། གྲུབ་དོན་དང་བོའི་སྐབས་སུ་ཉན་ཐོས་ཀྱི་ཐེག་པ་ལ་
ཞེས་དང༌། གཉིས་པའི་སྐབས་སུ་ཐེག་པ་ཆེན་པོ་ལ་ཞེས་པའི་ཐེག་
པ་དེ་ཡང་དེ་ལ་བྱེད་རིགས་པར་ཐལ་ལོ། །འདོད་མི་ནུས་ཏེ། སྔ་མ་
ཉན་ཐོས་ཀྱི་རིགས་ཅན་གྱི་གདུལ་བྱ་དང་ཕྱི་མ་ཐེག་ཆེན་གྱི་རིགས་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཅན་གྱི་གདུལ་བྱ་ལ་བྱེད་རིགས་པའི་ཕྱིར་ཏེ། མདོ་ཚིག་དེ་གཉིས་
འཁོར་ལོ་དང་པོ་དང་བར་བ་གཉིས་ཀྱི་གདུལ་བྱ་སོ་སོར་ངོས་འཛིན་
པའི་མདོ་ཡིན་པའི་ཕྱིར། དྲང་ངེས་རྣམ་འབྱེད་ལས། དེ་ལ་་་
འཁོར་ལོ་ དང་ པོ་ བསྐོར་ པའི་ གནས་ ནི་ཚིག་ དང་ པོས་ བསྟན་ ལ།
གདུལ་བྱ་ནི་གཉིས་པས་སོ། །ཞེས་དང་། འཁོར་ལོ་གཉིས་པ་ལ་
ཆོས་རྣམས་ཀྱི་ཞེས་པ་ནས། བརྩམས་ནས་ཞེས་པའི་བར་ནི་བརྗོད་
བྱ་གང་ལས་བརྩམས་པའོ། ། ཐེག་པ་ཞེས་སོགས་ནི་གང་ལ་བསྐོར་
བའི་ གདུལ་ བྱའོ། ། ཞེས་ གསུངས་ པའི་ ཕྱིར། གཞན་ ཡང་།
འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་
ཡོད་པར་ཐལ། ཁྱོད་ཐེག་དམན་གྱི་མདོ་ཡིན་པའི་ཕྱིར། དེ་ཐེག་
དམན་ཐུན་མོང་མ་ཡིན་པའི་མདོའི་དགོངས་པ་གཙོ་བོར་འགྲེལ་བའི་
མདོ་ཡིན་པའི་ཕྱིར། དེ་འཁོར་ལོ་དང་པོའི་དགོངས་པ་གཙོ་བོར་
འགྲེལ་བའི་མདོ་ཡིན་པའི་ཕྱིར། དེ་འཁོར་ལོ་བར་པའི་དགོངས་པ་
གཙོ་བོར་དངོས་སུ་བཀྲལ་བའི་ཤུགས་ལ་འཁོར་ལོ་དང་བོའི་དགོངས་
པ་གཙོ་བོར་འགྲེལ་བའི་མདོ་ཡིན་པའི་ཕྱིར། བྱས་པ་ལ་ཁོ་ན་རེ།
འཁོར་ལོ་ཐ་མ་ཆོས་ཅན། ཁྱོད་ཀྱིས་ཆོས་ཀྱི་བདག་མེད་མ་བསྟན་
པར་ ཐལ། ཁྱོད་ ཐེག་དམན་གྱི་མདོ་ཡིན་པའི་ཕྱིར། ཁྱབ་སྟེ།
དྲང་ངེས་རྣམ་འབྱེད་ལས། རྣལ་འབྱོར་སྤྱོད་པ་བ་དང་དབུ་མ་རང་
རྒྱུད་པ་ཞེས་སོགས་གསུངས་པའི་ཕྱིར། ཟེར་ན་མ་ཁྱབ་སྟེ། ཐེག་
དམན་ཐུན་མོང་མ་ཡིན་པའི་སྡེ་སྣོད་ལས་ཆོས་ཀྱི་བདག་མེད་ཕྲ་མོ་མ་
81



བྱང་ཆུབ་ལོ་མ་དཔེ་ཚོགས།
བསྟན་པའི་དོན་ཡིན་པའི་ཕྱིར། དེ་ལྟར་མ་ཡིན་ན། སྲིད་པ་འཕོ་
བའི་མདོ་ལས། མིང་ནི་གང་དང་གང་གིས་སུ། །ཆོས་རྣམས་གང་
དང་གང་བརྗོད་པ། །དེ་ལ་དེ་ནི་ཡོད་མ་ཡིན། །འདི་ནི་ཆོས་རྣམས་
ཆོས་ཉིད་དོ། །ཞེས་གསུངས་པའི་མདོ་ཆོས་ཅན། ཆོས་ཀྱི་བདག་
མེད་ མ་ བསྟན་ པར་ ཐལ། ཐེག་ དམན་ གྱི་ མདོ་ ཡིན་ པའི་ ཕྱིར།
ཁྱབ་པ་ཁས། དེ་བཞིན་དུ། འཇིག་རྟེན་དག་ན་ཀུན་རྫོབ་གང་ཅི་ .
ཡོད། །དེ་ཀུན་ཐུབ་པའི་ཞལ་གྱིས་མི་བཞེས་ཏེ། ། གཟིགས་དང་་་
གསན་ལ་བཞེད་པར་མི་མཛད་པས། །དེ་ནི་ཞལ་གྱིས་མི་བཞེས་གང་
ཇི་འཛིན། །ཞེས་པའི་དོན་གྱི་སྡེ་ཚན་གྱི་མདོ་ཆོས་ཅན། དེར་ཐལ།
དེའི་ཕྱིར། གཞན་ཡང་། འདི་ནི་དགེ་སློང་གཏུམ་བྱེད་ནི། ས་
ལ་བརྟེན་ཅིང་བསམ་གཏན་མི་བྱེད་དོ། ། ཞེས་སོགས་གཏུམ་བྱེད་ཀ་
ཏ་ཡ་ན་ལ་གདམས་པའི་མདོ་ཆོས་ཅན། དེར་ཐལ། དེའི་ཕྱིར།
རྟགས་གསུམ་ག་གྲུབ་སྟེ། མདོ་གསུམ་པོ་དེ་ཉན་ཐོས་སྡེ་བ་ལ་་་་
གྲགས་པའི་མདོ་ཡིན་པའི་ཕྱིར། འདོད་མི་ནུས་ཏེ། དེ་གསུམ་
གྱིས་གཟུགས་འཛིན་རྫས་གཞན་གྱིས་སྟོང་བའི་སྟོང་ཉིད་བསྟན་བྱའི་
གཙོ་བོར་བྱས་ནས་ བསྟན་ པར་ བྱང་ ས་ ལས་ བཤད་ པའི་ ཕྱིར་ཏེ།
བྱང་ས་ལས། ཡིད་ཆེས་པའི་ལུང་གིས་ཀྱང་ཆོས་ཐམས་ཅད་བརྗོད་
དུ་མེད་པའི་ངོ་བོ་ཉིད་དུ་རིག་པར་བྱ་སྟེ། བཅོམ་ལྡན་འདས་ཀྱིས་
སྲིད་པ་འཕོ་བའི་མདོ་ལས། མིང་ནི་གང་དང་གང་གིས་སུ། །ཞེས་
སོགས་དྲངས་ནས་གསུངས་པའི་ཕྱིར་ཏེ། དྲང་ངེས་རྣམ་འབྱེད་
82



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལས། དེའི་ཕྱིར་མིང་ནི་གང་དང་གང་གིས་སུ་ཞེས་སོགས་ཉན་ཐོས་
སྡེ་བ་ལ་གྲགས་པའི་མདོ་ཡིན་ཡང་དེ་དག་བཤད་པ་དང་དོན་ཁྱད་
པར་མེད་པ་མ་ཡིན་ཏེ། དཔེར་ན་ཕལ་ཆེན་སྡེ་བའི་ལུང་ལས་རྩ་
བའི་རྣམ་པར་ཤེས་པ་ཞེས་འབྱུང་བ་འདིར་ཀུན་གཞི་ལ་བཤད་པ་
བཞིན་ནོ། ། ཞེས་ གསུངས་ པའི་ཕྱིར། གཉིས་པ་ རང་ལུགས་ལ།
འཁོར་ལོ་དང་པོ་གཉིས་དྲང་དོན་དུ་སྟོན་པའི་མདོའི་ཚིག་དོན་བཤད་
པ། ཐ་མ་ངེས་དོན་དུ་སྟོན་པའི་མདོའི་ཚིག་དོན་བཤད་པ་གཉིས།
དང་པོ་ལ་གཉིས་ལས། འཁོར་ལོ་དང་པོ་དྲང་དོན་དུ་སྟོན་པའི་
མདོའི་ཚིག་དོན་བཤད་པ་ནི། བཅོམ་ལྡན་འདས་ཞེས་ པ་ནས།
ནགས་སུ་ཞེས་པའི་བར་གྱི་འཁོར་ལོ་དང་བོ་སྐོར་བའི་སྟོན་པ་དང་།
དུས་ དང༌ གནས་ རྣམས་ བསྟན། ཉན་ ཐོས་ ཞེས་ སོགས་ ཀྱིས།
ཆེད་དུ་བྱ་བའི་གདུལ་བྱ་དེ་བསྟན། འཕགས་པ་ཞེས་སོགས་ཀྱིས་
བདེན་བཞིའི་ཆོས་འཁོར་དེ་བསྟན། དེ་ཡང་འཕགས་པའི་བདེན་
པ་བཞིའི་རྣམ་པ་བསྟན་པས། ཞེས་པས་བརྗོད་བྱ་དེ་བསྟན། ངོ་
མཚར་རྨད་དུ་བྱུང་བ། ཞེས་ སོགས་ཀྱིས་འཁོར་ལོ་དང་པོའི་ཆེ་
བརྗོད་དེ་བསྟན། དེ་ཡང་ཞེས་སོགས་ཀྱིས་ངེས་དོན་གྱི་མདོ་མ་ཡིན་
པར་བསྟན། བླ་ན་མཆིས་པ་ཞེས་སོགས་ཀྱིས་འདིའི་གོང་ན་ངེས་
དོན་གྱི་མདོ་གཞན་ཡོད་པར་བསྟན། སྐབས་མཆིས་པ། ཞེས་
པས་སྒྲ་ཇི་བཞིན་པ་ལ་རྒོལ་བ་གཞན་གྱིས་ཀླན་ཀའི་གླགས་ཡོད་པར་
བསྟན། དྲང་ བའི་ དོན་ ཞེས་ པས་ དྲང༌ དོན་ གྱི་ མདོར་ བསྟན།
83



བྱང་ཆུབ་ལོ་མ་དཔེ་ཚོགས།
རྩོད་པའི་གཞིའི་གནས་སུ་ཞེས་སོགས་ཀྱིས་འདིའི་དོན་འདི་ལྟར་ཡིན་
ཞེས་གསལ་བར་ཕྱེ་ནས་མ་བསྟན་པས་དོན་ལ་མི་མཐུན་པའི་རྩོད་པ་
འབྱུང་བར་བསྟན། དོན་བསྡུ་ན། ལྔ་སྡེ་ལ་གསུངས་པའི་བདེན་
བཞིའི་ཆོས་འཁོར་ཆོས་ཅན། ཁྱོད་གསུང་བ་པོའི་ སྟོན་པ་དང་།
དུས་དང་གནས་རྣམས་བཞག་ཏུ་ཡོད་དེ། ཁྱོད་སྟོན་པ་ཤཱཀྱ་ཐུབ་
པས་དུས་དང་པོར་ཝ་ར་ཎ་སིར་དྲང་སྲོང་སྨྲ་བ་རི་དྭགས་ཀྱི་ནགས་སུ་
གསུངས་ པའི་ ཕྱིར། ཁྱོད་ ཀྱི་ཆེད་ དུ་ བྱ་ བའི་ གདུལ་ བྱ་ ཡོད་དེ།
ཉན་ཐོས་ཀྱི་རིགས་ཅན་བྱེ་བྲག་སྨྲ་བ་དང་མདོ་སྡེ་བ་རྣམས་ཁྱོད་ཀྱི་
ཆེད་དུ་བྱ་བའི་གདུལ་བྱ་ཡིན་པའི་ཕྱིར། ཁྱོད་ཀྱི་བརྗོད་བྱ་ཡོད་དེ།
འཕགས་པའི་བདེན་པ་བཞི་བོ་དེ་ཁྱོད་ཀྱི་བརྗོད་བྱ་ཡིན་པའི་ཕྱིར།
ཁྱོད་ལ་བླ་ན་མཆིས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་
གོང་ན་ངེས་དོན་གྱི་མདོ་གཞན་ཡོད་པའི་ཕྱིར། ཁྱོད་ལ་སྐབས་
མཆིས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་སྒྲ་ཇི་བཞིན་
པ་ལ་རྒོལ་བ་གཞན་གྱིས་ཀླན་ཀའི་སྐབས་མཆིས་པའི་ཕྱིར། ཁྱོད་ལ་
དྲང་བའི་དོན་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་དོན་
གཞན་དུ་དྲང་དགོས་པའི་ཕྱིར། ཁྱོད་ལ་རྩོད་པའི་གཞིའི་གནས་སུ་
གྱུར་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་མཚན་ཉིད་
གསུམ་ལ་རང་གི་མཚན་ཉིད་ཀྱིས་ཡོད་མེད་གསལ་པོར་ཕྱེ་ནས་མ་
བསྟན་པས་དོན་ལ་མི་མཐུན་པའི་རྩོད་པ་འབྱུང་བའི་ཕྱིར། གཉིས་
པ་འཁོར་ལོ་བར་བ་དྲང་དོན་དུ་སྟོན་པའི་མདོའི་ཚིག་དོན་བཤད་པ་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལ། བཅོམ་ལྡན་འདས་ཞེས་པས་སྟོན་པ་དེ་བསྟན། ཆོས་རྣམས་
ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས། ཞེས་ སོགས་ཀྱིས་
བརྗོད་བྱ་གང་ལས་བརྩམས་ནས་གསུངས་པ་དེ་བསྟན། ཐེག་པ་
ཆེན་ པོ་ ལ་ ཞེས་ སོགས་ ཀྱིས་ ཆེད་ དུ་ བྱ་ བའི་ གདུལ་ བྱ་དེ་ བསྟན།
སྟོང་བ་ཉིད་ཞེས་སོགས་ཀྱིས་བརྗོད་བྱ་སྟོན་ཚུལ་གྱི་ཁྱད་པར་དེ་་་
བསྟན། ཆེས་ངོ་མཚར་རྨད་དུ་ཞེས་སོགས་ཀྱིས་ངོ་བོའི་ཆེ་བརྗོད་དེ་
བསྟན། དེ་ཡང་ཞེས་སོགས་ཀྱི་དོན་སྔར་བཞིན་ནོ། །དོན་བསྡུ་ན་
འཁོར་ལོ་བར་བ་ཆོས་ཅན། ཁྱོད་ཀྱི་བརྗོད་བྱ་ཡོད་དེ། ཀུན་
བརྟགས་ཀྱིས་བསྡུས་པའི་ཆོས་རྣམས་རང་གི་མཚན་ཉིད་ཀྱིས་མ་གྲུབ་
ཅིང་། གཞན་དབང་དང་ཡོངས་གྲུབ་ཀྱིས་བསྡུས་པའི་ཆོས་རྣམས་
རང་གི་མཚན་ཉིད་ཀྱིས་གྲུབ་པ་དེ་ཁྱོད་ཀྱི་བརྗོད་བྱ་ཡིན་པའི་ཕྱིར།
ཁྱོད་ཀྱི་ཆེད་དུ་བྱ་བའི་གདུལ་བྱ་ཡོད་དེ། མདོ་སྡེ་གཞན་ཀྱིས་་་་
མཚན་ཉིད་མེད་པའི་ཆོས་འཁོར་གྱི་དགོངས་པ་བཀྲལ་བ་ལ་མ་ལྟོས་
པར་དེའི་དགོངས་པ་རྫོགས་པར་རྟོགས་ནུས་པའི་གདུལ་བྱ་ཐེག་ཆེན་
གྱི་རིགས་ཅན་དབང་རྣོན་དེ་དེ་ཡིན་པའི་ཕྱིར། དེ་ལྟར་ཡང་རྣམ་
བཤད་ལས། དེའི་ཆེད་དུ་བྱ་བའི་གདུལ་བྱ་ནི་མདོ་ གཞན་ གྱིས་
དགོངས་པ་བཀྲལ་བ་ལ་མི་ལྟོས་པར་དགོངས་པ་རྫོགས་པར་རྟོགས་
ཤིང༌ སྒྲ་ ཇི་ བཞིན་ པར་ མི་ འཛིན་ ལ། ཞེས་ གསུངས་ པའི་ ཕྱིར།
འཁོར་ལོ་བར་བ་འདིར་ངོ་བོ་ཉིད་ཡོད་མེད་ཀྱི་དོན་སྒྲས་ཟིན་ལ་མ་
བསྟན་ཏེ། འདིར་སྒྲས་ཟིན་ལ་ཆོས་ཐམས་ཅད་རང་གི་མཚན་ཉིད་
85



-
-
-
-
-
བྱང་ཆུབ་ལོ་མ་དཔེ་ཚོགས།
ཀྱིས་མ་གྲུབ་སྙམ་དུ་བསྟན་པའི་ཕྱིར། དེས་ན་དེ་འདྲའི་རྣམ་གཞག་
ཤུགས་ལ་བསྟན་ པ་ ཡིན་ ཏེ། སྟོང་བ་ཉིད་ སྨོས་ པའི་ རྣམ་ པས།
ཞེས་ སོགས་ལ་རྒྱ་ནག་ གི་ འགྲེལ་ཆེན་དུ་མི་མངོན་ པའི་རྣམ་པས།
ཞེས་དང་། དྲང་ངེས་རྣམ་འབྱེད་ལས། འཁོར་ལོ་ཕྱི་མ་གཉིས་ཀྱི་
དགོངས་ པ་ ནི་ གཅིག་ ཡིན་ནོ། ། ཞེས་ དང༌། རྣམ་ བཤད་ ལས།
དྲང་བའི་དོན་ཡིན་ཡང་རྣམ་པར་མི་རྟོག་པའི་ཡེ་ཤེས་ཀྱི་དམིགས་པ་
འགྱུར་བ་མེད་པའི་ཡོངས་གྲུབ་ཀྱིས་་བསྡུས་པའི་སྟོང་བ་ཉིད་རྒྱས་
པར་གཏན་ལ་འབེབས་པ་མདོ་སྡེ་རྣམས་ཀྱི་གཙོ་བོ་ཡིན་ཞིང་ཞེས་
གསུངས་པའི་ཕྱིར། བླ་ན་མཆིས་པ་ཞེས་སོགས་ཀྱི་དོན་སྔར་བཞིན་
ནོ། །གཉིས་པ་འཁོར་ལོ་ཐ་མ་ངེས་དོན་དུ་སྟོན་པའི་མདོའི་ཚིག་དོན་
བཤད་པ་ལ། བཅོམ་ལྡན་འདས་ཞེས་པས་འཁོར་ལོ་གསུམ་པ་་་
གསུང་བ་པོའི་སྟོན་པ་དེ་བསྟན། ཆོས་རྣམས་ཀྱི་ངོ་བོ་ཉིད་མ་་་་
མཆིས་པ་ཉིད་ཅེས་པས་བརྗོད་བྱ་དེ་བསྟན། ཐེག་པ་ཐམས་ཅད་
ཅེས་སོགས་ཀྱིས་ཆེད་དུ་བྱ་བའི་གདུལ་བྱ་དེ་བསྟན། ལེགས་པར་
རྣམ་པར་ཕྱེ་བ་དང་ལྡན་པ་ཞེས་སོགས་ཀྱིས་བརྗོད་བྱ་སྟོན་ཚུལ་གྱི་
ཁྱད་པར་དེ་བསྟན། ངོ་མཚར་ཞེས་སོགས་ཀྱིས་དེ་བའི་ཆེ་བརྗོད་
དང་བཅས་པ་དེ་བསྟན། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་
བསྐོར་བ་འདི་ནི། ཞེས་ སོགས་ཀྱིས་ངེས་དོན་ གྱི་ མདོར་བསྟན།
བླ་ན་མ་མཆིས་པ་ཞེས་པས་འདིའི་གོང་ན་ངེས་དོན་གྱི་མདོ་གཞན་
མེད་པ་དེ་བསྟན། སྐབས་མ་མཆིས་པ་ཞེས་པས་འདིའི་སྒྲ་ཇི་བཞིན་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པ་ལ་རྒོལ་བ་གཞན་གྱིས་ཀླན་ཀའི་གླགས་མེད་པ་དེ་བསྟན། ངེས་
པའི་དོན་ཞེས་པས་སྒྲ་ཇི་བཞིན་པར་བསྟན། རྩོད་པའི་ གཞིའི་་་
གནས་སུ་གྱུར་པ་མ་ལགས་ཞེས་པས། འདིར་མཚན་ཉིད་གསུམ་ལ་
རང་གི་མཚན་ཉིད་ཀྱིས་ཡོད་མེད་གསལ་བར་ཕྱེ་ནས་བསྟན་པས་དོན་
ལ་མི་མཐུན་པའི་རྩོད་པ་མི་འབྱུང་བ་དེ་བསྟན་ཏེ། དོན་བསྡུ་ན་
འཁོར་ལོ་ཐ་མ་ཆོས་ཅན། ཁྱོད་ཀྱི་བརྗོད་བྱ་ཡོད་དེ། ཀུན་་་་
བརྟགས་རང་གི་མཚན་ཉིད་ཀྱིས་མ་གྲུབ་ཅིང་གཞན་དབང་དང་་་་
ཡོངས་གྲུབ་རང་གི་མཚན་ཉིད་ཀྱིས་གྲུབ་པའི་ཁྱད་པར་གསལ་བར་ཕྱེ་
ནས་བསྟན་ཅིང༌། རྣམ་པར་མི་རྟོག་པའི་ཡེ་ཤེས་ཀྱི་དམིགས་པ་
འགྱུར་བ་མེད་པའི་ཡོངས་གྲུབ་ཀྱིས་བསྡུས་པའི་སྟོང་བ་ཉིད་རྒྱས་པར་
གཏན་ལ་འབེབས་པའི་ཕྱིར། དེའི་ཆེད་དུ་བྱ་བའི་གདུལ་བྱ་ལ་ཐེག་
པ་ཐམས་ཅད་ལ་ཡང་དག་པར་ཞུགས་པ་ཞེས་བརྗོད་པའི་རྒྱུ་མཚན་
ཡོད་དེ། དེ་ལ་ཐེག་པ་ཆེ་ཆུང་གི་རིགས་ཅན་གཉིས་ཀ་ཡོད་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། དེ་ལྟར་ཡང་དྲང་ངེས་རྣམ་
འབྱེད་ལས། སྔ་མ་གཉིས་ནི་ཐེག་པ་ཆེ་ཆུང་སོ་སོ་བ་ཡིན་ལ་འདི་ནི་
གཉིས་ ཀའི་ དབང༌ དུ་ བྱས་ པའོ། ཞེས་ གསུངས་ པའི་ ཕྱིར།
འཁོར་ལོ་ཐ་མ་ཆོས་ཅན། ཁྱོད་ལ་ལེགས་པར་རྣམ་པར་ཕྱེ་བ་ཞེས་
བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་ཀུན་བརྟགས་རང་གི་་་
མཚན་ཉིད་ཀྱིས་མ་གྲུབ་ཅིང་གཞན་དབང་དང་ཡོངས་གྲུབ་རང་གི་
མཚན་ཉིད་ཀྱིས་གྲུབ་པའི་ཁྱད་པར་གསལ་བར་ཕྱེ་ནས་བསྟན་པའི་རྒྱུ་



བྱང་ཆུབ་ལོ་མ་དཔེ་ཚོགས།
མཚན་གྱིས་དེ་ལྟར་བརྗོད་པའི་ཕྱིར། བླ་ན་མ་མཆིས་ཞེས་སོགས་ཀྱི་
དོན་སླའོ། །འདི་ནི་བླ་ན་མ་མཆིས་ཞེས་པའི་ཉེ་ཚིག་སྨོས་པའི་མདོའི་
མཚན་གཞིར་དོན་དམ་ཡང་དག་འཕགས་ཞུས་ཀྱི་ལེའུ་ལས་མཚན་
ཉིད་གསུམ་ལ་བདེན་པར་ཡོད་མེད་ཀྱི་ཁྱད་པར་གསལ་བར་ཕྱེ་ནས་
སྟོན་པས་དེ་ཉིད་འཛིན་རིགས་ཀྱི་ལེའུ་གཞན་རྣམས་དེར་མི་རིགས་
པའི་ཕྱིར། དེ་ལྟར་དུ་རྣམ་བཤད་ལས་བཤད་པའི་ཕྱིར། དེས་ན་
འཁོར་ལོ་གསུམ་གྱིས་ཁྱད་པར་དུས་ཚིགས་ཀྱི་སྒོ་ནས་མི་འཇོག་པར་
བརྗོད་བྱའི་ངོས་ནས་འཇོག་པ་ཡིན་ཏེ། དྲང་ངེས་རྣམ་འབྱེད་ལས།
འཁོར་ལོ་རིམ་པ་གསུམ་གསུངས་པ་ནི། ཞེས་སོགས་གསུངས་པའི་
ཕྱིར། འཁོར་ལོ་གསུམ་པོ་དེས་བདག་མེད་གཏན་ལ་འབེབས་པའི་
ཚུལ་ཡང་ཡོད་དེ། འཁོར་ལོ་དང་པོས་རང་གི་ཆེད་དུ་བྱ་བའི་
གདུལ་བྱ་ལ་གང་ཟག་གི་བདག་མེད་ཀྱི་དབང་དུ་བྱས་པའི་མཚན་
ཉིད་གསུམ་གྱི་རྣམ་གཞག་གཙོ་བོར་གཏན་ལ་འབེབས། འཁོར་ལོ་
བར་པས་རང་གི་ཆེད་དུ་བྱ་བའི་གདུལ་བྱ་ལ་ཆོས་ཀྱི་བདག་མེད་ཀྱི་
དབང་དུ་བྱས་པའི་མཚན་ཉིད་གསུམ་གྱི་རྣམ་གཞག་གཙོ་བོར་གཏན་
ལ་འབེབས་པའི་ཕྱིར། འཁོར་ལོ་ཐ་མས་ རང་གི་ཆེད་དུ་བྱ་བའི་
གདུལ་བྱ་ཐེག་དམན་གྱི་རིགས་ཅན་ལ་གང་ཟག་གི་བདག་མེད་ཀྱི་
དབང་དུ་བྱས་པའི་མཚན་ཉིད་གསུམ་གྱི་རྣམ་གཞག་འཁོར་ལོ་དང་
པོའི་དགོངས་དོན་དུ་གཙོ་བོར་གཏན་ལ་འབེབས། དེས་རང་གི་
ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་ལ་ཆོས་ཀྱི་བདག་
88



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
མེད་ཀྱི་དབང་དུ་བྱས་པའི་མཚན་ཉིད་གསུམ་གྱི་རྣམ་གཞག་འཁོར་ལོ་
བར་ བའི་ དགོངས་ དོན་ དུ་ གཙོ་བོར་ གཏན་ ལ་ འབེབས་ པའི་ཕྱིར།
ཁོ་ན་རེ། འཁོར་ལོ་ཐ་མ་ཆོས་ཅན། ཁྱོད་ཀྱི་ཆེད་དུ་བྱ་བའི་་
གདུལ་བྱ་ཐེག་དམན་གྱི་རིགས་ཅན་མེད་པར་ཐལ། ཁྱོད་ཐེག་ཆེན་
ཐུན་མོང་མ་ཡིན་པའི་མདོ་ཡིན་པའི་ཕྱིར་ཏེ། ཁྱོད་སེམས་ཙམ་པའི་
ཐུན་མོང་མ་ཡིན་པའི་མདོ་ཡིན་པའི་ཕྱིར་ཏེ། ཁྱོད་འཁོར་ལོ་ཐ་མ་
ཡིན་པའི་ཕྱིར། ཁ་ཅིག འདིར་མ་ཁྱབ་ཟེར། རང་ལུགས་ནི།
མ་ཁྱབ་མཚམས་ལ། སེམས་ཙམ་པ་ཡིན་ན་ཐེག་ཆེན་གྱི་རིགས་ཅན་
ཡིན་དགོས་པར་ཐལ། སེམས་ཙམ་པའི་ཐུན་མོང་མ་ཡིན་པའི་མདོ་
ཡིན་ན་ཐེག་ཆེན་ཐུན་མོང་མ་ཡིན་པའི་མདོ་ཡིན་དགོས་པའི་ཕྱིར།
རྟགས་ཁས། འདོད་ན། གཟུགས་འཛིན་རྫས་གཞན་གྱིས་སྟོང་
བར་མངོན་སུམ་དུ་རྟོགས་པའི་ཉན་ཐོས་མཐོང་ལམ་པར་གྱུར་པའི་
གྲུབ་མཐའ་སྨྲ་བའི་གང་ཟག་ཆོས་ཅན། དེར་ཐལ། དེའི་ཕྱིར།
རྟགས་གྲུབ་སྟེ། རང་སྡེ་གྲུབ་མཐའ་སྨྲ་བ་བཞི་པོ་གང་རུང་གང་ཞིག
ངོ་བོ་ཉིད་མེད་པར་སྨྲ་བ་ཡང་མ་ཡིན། བྱེ་བྲག་སྨྲ་བ་ཡང་མ་ཡིན།
མདོ་ སྡེ་ བ་ ཡང་མ་ ཡིན་པའི་ཕྱིར། དང་པོ་ཆོས་ ཅན་ གྱིས་གྲུབ།
གཉིས་པ་གྲུབ་སྟེ། ཐེག་ཆེན་གྱི་གང་ཟག་མ་ཡིན་པའི་ཕྱིར། ཁྱབ་
སྟེ། སེམས་ཙམ་པ་ཡིན་ན་ཐེག་ཆེན་གང་ཟག་ཡིན་དགོས་པའི་ཕྱིར།
རྟགས་ཁས། རྟགས་ཕྱི་མ་མ་གྲུབ་ན། ཆོས་ཀྱི་བདག་མེད་མ་
རྟོགས་པར་ཐལ། མ་གྲུབ་པ་དེའི་ཕྱིར། གཞན་ཡང་། བྱེ་བྲག་



--
བྱང་ཆུབ་ལོ་མ་དཔེ་ཚོགས།
སྨྲ་བར་གྱུར་པའི་བྱང་སེམས་ཚོགས་ལམ་པ་མེད་པར་ཐལ། བྱེ་བྲག་
སྨྲ་བ་ཡིན་ན་ཐེག་དམན་གང་ཟག་ཡིན་དགོས་པའི་ཕྱིར་ཏེ། སེམས་
ཙམ་པ་ཡིན་ན་ཐེག་ཆེན་གང་ཟག་ཡིན་དགོས་པའི་ཕྱིར། རྟགས་
ཁས། ཁོ་ན་རེ། དེ་འདྲའི་ཉན་ཐོས་མཐོང་ལམ་པ་ཡིན་ན་སེམས་
ཙམ་པ་ཡིན་དགོས་པར་ཐལ། དེ་འདྲའི་གྲུབ་མཐའ་སྨྲ་བའི་ཉན་
ཐོས་མཐོང་ལམ་པ་ཡིན་ན་སེམས་ཙམ་པ་ཡིན་དགོས་པའི་ཕྱིར་ན་མ་
ཁྱབ། འདོད་ན། གཟུགས་འཛིན་རྫས་གཞན་གྱིས་སྟོང་བར་་་་
རྟོགས་པའི་གཟུགས་མེད་ཁམས་པའི་རྟེན་ཅན་གྱི་ཉན་ཐོས་མཐོང་
ལམ་པ་ཆོས་ཅན། དེར་ཐལ། དེའི་ཕྱིར། འདོད་ན། གྲུབ་
མཐའ་སྨྲ་བའི་གང་ཟག་ཡིན་པར་ཐལ་ལོ། །འདོད་ན། ངག་སྨྲ་
བའི་གང་ཟག་ཡིན་པར་ཐལ་ལོ། །འདོད་ན། གཟུགས་མེད་ཁམས་
ན་ངག་ཡོད་པར་ཐལ་ལོ། ། གཞན་ཡང་། ཁོ་ན་རེ། གཟུགས་
འཛིན་རྫས་གཞན་གྱིས་སྟོང་བར་རྟོགས་པའི་རང་རྒྱལ་མཐོང་ལམ་པ་
དེ་སེམས་ཙམ་པ་ཡིན་པར་ཐལ། དེ་འདྲའི་ཉན་ཐོས་མཐོང་ལམ་
པར་གྱུར་པའི་གྲུབ་མཐའ་སྨྲ་བའི་གང་ཟག་དེ་དེ་ཡིན་པའི་ཕྱིར་ན་མ་
ཁྱབ། འདོད་ན། དེ་སེམས་ཙམ་པའི་གྲུབ་མཐའ་སྨྲ་བའི་གང་
ཟག་ཡིན་པར་ཐལ་ལོ། །འདོད་མི་ནུས་ཏེ། རང་རྒྱལ་གྲུབ་མཐའ་
སྨྲ་བ་བཞི་བོ་གང་གི་ཡང་ཁོངས་སུ་མ་འདུས་པའི་ཕྱིར། གཞན་
ཡང་། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་བར་མངོན་
སུམ་དུ་རྟོགས་པའི་བྱང་སེམས་མཐོང་ལམ་པ་བྱེ་བྲག་སྨྲ་བ་ཡིན་པར་



-
-
-
-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཐལ། དེ་འདྲའི་ཉན་ཐོས་མཐོང་ལམ་པར་གྱུར་པའི་གྲུབ་མཐའ་སྨྲ་
བའི་གང་ཟག་དེ་སེམས་ཙམ་པ་ཡིན་པའི་ཕྱིར། རྟགས་ཁས་ཟེར་ན་
མ་ཁྱབ། ཁོ་ན་རེ། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་
ཐེག་དམན་གྱི་རིགས་ཅན་དེ་འཁོར་ལོ་དང་པོའི་དགོངས་པ་འཁོར་ལོ་
ཐ་མས་གསལ་བར་ཕྱེ་བ་ལ་ལྟོས་ནས་འཁོར་ལོ་དང་པོའི་དགོངས་པ་
རྫོགས་པར་རྟོགས་དགོས་ཀྱི་གང་ཟག་ཡིན་པར་ཐལ། དེ་ཡོད་པའི་
ཕྱིར། འདོད་ན། དེ་འཁོར་ལོ་ཐ་མས་འཁོར་ལོ་དང་པོའི་་་་་་
དགོངས་པ་བཀྲལ་བ་ལ་མ་ལྟོས་པ་འཁོར་ལོ་དང་པོའི་དགོངས་པ་
རྟོགས་ མི་ ནུས་ པའི་ གང་ ཟག་ ཡིན་ པར་ ཐལ་ ལོ། ། འདོད་ ན།
འཁོར་ལོ་དང་པོའི་ཆེད་དུ་བྱ་བའི་གདུལ་བྱ་ལས་འཁོར་ལོ་ཐ་མའི་
ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་དེ་དབང་བོ་རྟུལ་
བར་ཐལ། འདོད་པ་གང་ཞིག ཅིག་ཤོས་ཀྱིས་དེ་ལ་མ་ལྟོས་པར་
དེའི་དགོངས་པ་རྟོགས་ནུས་པའི་ཕྱིར། འདོད་ན། དེ་ཆོས་ཅན།
ཁྱོད་དེ་ལས་དབང་པོ་མི་རྟུལ་བར་ཐལ། ཁྱོད་འཁོར་ལོ་ཐ་མའི་
ཆེད་དུ་བྱ་བའི་གདུལ་བྱ་ཡིན་པའི་ཕྱིར་ན་མ་ཁྱབ་སྟེ། འཁོར་ལོ་ཐ་
མས་འཁོར་ལོ་དང་བོའི་དགོངས་པ་བཀྲལ་ནས་སྟོན་དགོས་ཀྱི་འཁོར་
ལོ་ཐ་མའི་ཆེད་དུ་བྱ་བའི་གདུལ་བྱ་དེ་འཁོར་ལོ་དང་པོའི་ཆེད་དུ་བྱ་
བའི་གདུལ་བྱ་ལས་དབང་པོ་རྟུལ་བར་ཐལ། དེ་ཆོས་ཅན་དེ་གང་
ཞིག ཅིག་ཤོས་ཀྱིས་དེ་ལ་མ་ལྟོས་པར་འཁོར་ལོ་དང་པོའི་དགོངས་
པ་རྟོགས་ནུས་པའི་ཕྱིར། འདོད་མི་ནུས་ཏེ། ཁྱོད་ཐེག་ཆེན་གྱི་
91



བྱང་ཆུབ་ལོ་མ་དཔེ་ཚོགས།
རིགས་ཅན་ཡིན་པའི་ཕྱིར་ཏེ། ཁྱོད་འཁོར་ལོ་ཐ་མའི་ཆེད་དུ་བྱ་
བའི་གདུལ་བྱ་ཡིན་པའི་ཕྱིར། ཁྱབ་པ་ཁས། ཁོ་ན་རེ། འཁོར་
ལོ་ཐ་མས་རང་གི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་
ལ་རང་གི་བསྟན་བྱའི་གཙོ་བོར་གྱུར་པའི་ཆོས་ཀྱི་བདག་མེད་ཕྲ་མོ་
བསྟན་བྱའི་གཙོ་བོར་བྱས་ནས་བསྟན་པར་ཐལ། དེ་ཡོད་པ་གང་
ཞིག དེས་ཆོས་ཀྱི་བདག་མེད་ཕྲ་མོ་བསྟན་བྱའི་གཙོ་བོར་བྱས་ནས་
བསྟན་པའི་ཕྱིར། འདོད་ན། དེས་ཆོས་ཀྱི་བདག་མེད་བསྒོམ་
བྱའི་གཙོ་བོར་བྱེད་པར་ཐལ་ལོ། །འདོད་ན། དེས་ཤེས་སྒྲིབ་སྤང་
བྱའི་གཙོ་བོར་བྱེད་པར་ཐལ་ལོ། །འདོད་མི་ནུས་ཏེ། ཐེག་དམན་
གྱི་རིགས་ཅན་ཡིན་པའི་ཕྱིར་ན་རྩ་བར་མ་ཁྱབ་སྟེ། འཁོར་ལོ་དང་
པོས་རང་གི་ཆེད་དུ་བྱ་བའི་གདུལ་བྱ་བྱེ་བྲག་སྨྲ་བ་ལ་རང་གི་བསྟན་
བྱའི་གཙོ་བོར་གྱུར་པའི་སྤྱི་མཚན་དངོས་མེད་དུ་བསྟན་པར་ཐལ།
དེ་ཡོད་པ་གང་ཞིག དེས་སྤྱི་མཚན་དངོས་མེད་དུ་བསྟན་བྱའི་གཙོ་
བོར་བྱས་ནས་བསྟན་པའི་ཕྱིར། ཁྱབ་པ་ཁས། དང་བོ་གྲུབ་སྟེ།
དེའི་ ཆེད་ དུ་ བྱ་ བའི་ གདུལ་ བྱ་ བྱེ་ མདོ་ གཉིས་ ཀ་ ཡོད་ པའི་ ཕྱིར།
གཉིས་པ་གྲུབ་སྟེ། དེས་མདོ་སྡེ་བའི་འདོད་པ་ལྟར་གྱི་སྤྱི་མཚན་
དངོས་པོར་མེད་ཅིང་རང་མཚན་བདེན་གྲུབ་ཏུ་བསྟན་བྱའི་གཙོ་བོར་
བྱས་ནས་བསྟན་པའི་ཕྱིར། ཁོ་ན་རེ། དེ་འདྲའི་བྱེ་བྲག་སྨྲ་བ་མེད་
དེ། འདུས་བྱས་མི་རྟག་པར་རྟོགས་པའི་བྱེ་བྲག་སྨྲ་བ་མེད་པའི་
ཕྱིར་ཏེ། བྱེ་བྲག་ཏུ་སྨྲ་བས་འདུས་བྱས་རྣམས་ཕྱིས་འབྱུང་གི་འཇིག་
92



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྒྱུས་དོན་གྱིས་འཇིག་པར་འདོད་པའི་ཕྱིར། ཞེས་ཟེར་ན་མི་འཐད་
དེ། དེ་ལྟར་ན་བྱེ་བྲག་སྨྲ་བར་གྱུར་པའི་ལམ་ཞུགས་ཀྱི་གང་ཟག་
མེད་པར་ཐལ་བ་དང༌། རྣམ་འགྲེལ་ལས། ངེས་པས་ལྟོས་པ་
འགོག་པའི་རྟགས་ཡང་དག་བཤད་པ་མི་འཐད་པར་ཐལ་བའི་སྐྱོན་
ཡོད་པའི་ཕྱིར། ཁོ་ན་རེ། འཁོར་ལོ་ཐ་མའི་ཆེད་དུ་བྱ་བའི་གདུལ་
བྱ་ཐེག་དམན་གྱི་རིགས་ཅན་དེ་ཆོས་ཅན། ཁྱོད་ཀྱིས་ཆོས་ཀྱི་བདག་
མེད་ཀྱི་དབང་དུ་བྱས་པའི་ངོ་བོ་ཉིད་གསུམ་གྱི་རྣམ་གཞག་དེ་འཁོར་
ལོ་བར་བའི་དགོངས་པར་དངོས་སུ་རྟོགས་པའི་ཤུགས་ལ་གང་ཟག་གི་
བདག་མེད་ཀྱི་དབང་དུ་བྱས་པའི་མཚན་ཉིད་གསུམ་གྱི་རྣམ་གཞག་
རྟོགས་པར་ཐལ། ཁྱོད་འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་
ཡིན་པའི་ཕྱིར། ཁྱབ་སྟེ། དྲང་ངེས་རྣམ་འབྱེད་ལས། ཕུང་བོ་
ལ་སོགས་པ་གཞན་དབང་དང་ཞེས་སོགས་གསུངས་པའི་ཕྱིར་ན་མ་
ཁྱབ་སྟེ། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཐེག་ཆེན་གྱི་
རིགས་ཅན་དེས་ཆོས་ཀྱི་བདག་མེད་ཀྱི་ཡོངས་གྲུབ་ཐེག་ཆེན་གྱི་མདོའི་
དོན་དུ་དངོས་སུ་གོ་བའི་ཤུགས་ལ་གང་ཟག་གི་བདག་མེད་ཀྱི་ཡོངས་
གྲུབ་ ཐེག་དམན་གྱི་མདོའི་དོན་དུ་གོ་བར་ཐལ། ལུང་དེའི་ཕྱིར།
ཁྱབ་པ་ཁས། འདོད་ན། དེའི་རྒྱུད་ལ་དེ་འདྲའི་བློ་ཞིག་ཡོད་པར་
ཐལ་ལོ། །འདོད་ན། དེའི་རྒྱུད་ལ་ཆོས་ཀྱིས་བདག་མེད་དངོས་སུ་
རྟོགས་པའི་ཤུགས་ལ་གང་ཟག་གི་བདག་མེད་རྟོགས་པའི་བློ་ཞིག་ཡོད་
པར་ཐལ་ལོ། ཁོ་ན་རེ། འཁོར་ལོ་ཐ་མའི་ཆེད་དུ་བྱ་བའི་གདུལ་



བྱང་ཆུབ་ལོ་མ་དཔེ་ཚོགས།
བྱ་ཐེག་དམན་གྱི་རིགས་ཅན་དེ་ཆོས་ཅན། ཁྱོད་འཁོར་ལོ་ཐ་མའི་
མདོ་ལ་ལྟོས་ནས་འཁོར་ལོ་བར་བའི་དགོངས་པ་རྫོགས་པར་རྟོགས་
ནུས་ཀྱི་གང་ཟག་ཡིན་པར་ཐལ། ཁྱོད་འཁོར་ལོ་ཐ་མའི་ཆེད་དུ་བྱ་
བའི་གདུལ་བྱ་ཡིན་པའི་ཕྱིར་ན་མ་ཁྱབ་སྟེ། སྲིད་པ་འཕོ་བའི་་་༌་
མདོའི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་ཆོས་ཅན།
ཁྱོད་སྲིད་པ་འཕོ་བའི་མདོའི་དགོངས་པ་རྫོགས་པར་སྟོན་རུང་གི་
གདུལ་བྱ་ཡིན་པར་ཐལ། དེའི་ཆེད་དུ་བྱ་བའི་གདུལ་བྱ་ཡིན་པའི་
ཕྱིར། ཁྱབ་པ་ཁས། འདོད་ན། སྟོང་ཉིད་དངོས་སུ་སྟོན་རུང་
གི་གདུལ་བྱ་ཡིན་པར་ཐལ་ལོ། །དེས་ན་དེའི་རྟོགས་ཚུལ་དེ་དངོས་
ཤུགས་ཀྱིས་རྟོགས་ཚུམ་མ་ཡིན་ཏེ། ཐར་ལམ་གསལ་བྱེད་ལས།
དོན་གྱི་ཤུགས་ཀྱིས་སྒྲ་དེ་ནི་འཇིག་པར་རྟོགས་པའི་བློ་སྐྱེ་བར་འགྱུར་
རོ། །ཞེས་པ་དང་མཐུན་པའི་རྟོགས་ཚུལ་ཡིན་པའི་ཕྱིར། ཁོ་ན་རེ།
འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཡིན་ན་ཐེག་ཆེན་གྱི་རིགས་
ཅན་ཡིན་དགོས་པར་ཐལ། རྣམ་བཤད་ལས། མདོ་སྡེ་དགོངས་
འགྲེལ་ལྟ་བུས་དེའི་དགོངས་པ་གསལ་བར་ཕྱེ་ནས་བསྟན་དགོས་པའི་
རིགས་ཅན་རྣམས་ནི་ཐེག་པ་ཆེན་པོའི་རིགས་ཅན་ཡིན་ཡང་སྔ་མ་
ལས་ དབང་པོ་དམན་པ་ཡིན་ལ། ཞེས་དང༌། དྲང་ངེས་རྣམ་
འབྱེད་ལས། ཐེག་པ་ཆེན་པོའི་རིགས་ཅན་ཡིན་ཡང་རང་གི་མཚན་
ཉིད་ཀྱིས་གྲུབ་པས་སྟོང་བའི་རང་བཞིན་མེད་པ་ལ་ལས་འབྲས་དང་
འཆིང་གྲོལ་སོགས་བཞག་ས་མེད་པར་འགྲོ་བ་ལ་ནི། ཞེས་སོགས་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གསུངས་པའི་ཕྱིར་ན་མ་ཁྱབ་སྟེ། དེའི་དོན་འཁོར་ལོ་ཐ་མས་འཁོར་
ལོ་བར་བའི་དགོངས་པ་གསལ་བར་ཕྱེ་ནས་སྟོན་དགོས་ཀྱི་འཁོར་ལོ་
ཐ་མའི་ཆེད་དུ་བྱ་བའི་གདུལ་བྱ་ཡིན་ན་ཐེག་ཆེན་གྱི་རིགས་ཅན་ཡིན་
དགོས་པ་ལུང་དེའི་དོན་ཡིན་པའི་ཕྱིར། དེ་ན་དྲང་ངེས་རྣམ་འབྱེད་
ཀྱི་ལུང་དོན་ཁོ་བོས་བཤད་པར་བྱ་སྟེ། འཁོར་ལོ་ཐ་མའི་ཆེད་དུ་བྱ་
བའི་གདུལ་བྱ་ལ་ཐེག་པ་ཐམས་ཅད་ལ་ཡང་དག་པར་ཞུགས་པ་ཞེས་
བརྗོད་པའི་རྒྱུ་མཚན་ཡོད་དེ། འཁོར་ལོ་ཐ་མ་ཐེག་པ་ཆེ་ཆུང་གི་
མདོ་གཉིས་ཀའི་དགོངས་པ་ཐུན་མོང་དུ་གཙོ་བོར་འགྲེལ་བ་ལ་ཞུགས་
པས་དེ་ལ་དེ་ལྟར་བརྗོད་པའི་ཕྱིར། འཁོར་ལོ་ཐ་མས་ཐེག་པ་ཆེ་
ཆུང་གི་མདོ་གཉིས་ཀའི་དགོངས་པ་ཐུན་མོང་དུ་གཙོ་བོར་བཀྲལ་བ་
ཡིན་ཏེ། འཁོར་ལོ་ཐ་མ་འདིར་ཕུང་བོ་ལ་སོགས་པ་གཞན་དབང་།
དེ་ལ་གཟུགས་འཛིན་རྫས་ཐ་དད་པའི་ཆོས་ཀྱི་བདག་ཏུ་སྒྲོ་འདོགས་
པ་ཀུན་བརྟགས། དེ་དེས་སྟོང་བ་གཟུགས་འཛིན་རྫས་ཐ་དད་ཀྱིས་
སྟོང་བའི་ཆོས་ཀྱི་བདག་མེད་ཀྱི་ཡོངས་གྲུབ་ཏུ་འཇོག་པའི་ངོ་བོ་ཉིད་
གསུམ་གྱི་རྣམ་གཞག་ཐེག་ཆེན་གྱི་མདོའི་དོན་དུ་དངོས་སུ་བཀྲལ་ནས།
ཕུང་པོ་ལ་སོགས་པ་གཞན་དབང་། དེ་ལ་གང་ཟག་གི་བདག་ཏུ་སྒོ་
འདོགས་པ་ཀུན་བརྟགས། དེ་དེས་སྟོང་བ་གང་ཟག་གི་བདག་མེད་
ཀྱི་ཡོངས་གྲུབ་ཏུ་འཇོག་པའི་ངོ་བོ་ཉིད་གསུམ་གྱི་རྣམ་གཞག་དེ་ཙམ་
ཞིག་ཐེག་དམན་གྱི་མདོའི་དོན་དུ་གཙོ་བོར་ཤུགས་ལ་བཀྲལ་བའི་ཕྱིར།
འཁོར་ལོ་ཐ་མས་དང་བོ་གཉིས་ཀྱི་དགོངས་པ་ཐུན་མོང་དུ་བཀྲལ་བ་
95



བྱང་ཆུབ་ལོ་མ་དཔེ་ཚོགས།
ཡིན་ཏེ། དགོངས་འགྲེལ་ལས། བཅོམ་ལྡན་འདས་ཀྱིས་རྣམ་་་
གྲངས་དུ་མར་ཞེས་སོགས་ཀྱི་སྐབས་སུ་འགལ་སྤང་ཇི་ལྟར་ཞུས་པ་དེ་
བཞིན་དུ། ལན་གྱི་སྐབས་ སུ་ཡང་འཁོར་ལོ་བར་བར་དེ་ལྟར་་་་་
གསུངས་པའི་དགོངས་གཞི། དགོས་པ། དངོས་ལ་གནོད་བྱེད་
གསུམ་གྱི་སྒོ་ནས་དྲང་དོན་དགོངས་པ་ཅན་དུ་གཙོ་བོར་དངོས་སུ་
བཀྲལ་ནས། དང་པོར་དེ་ལྟར་གསུངས་པའི་དགོངས་གཞི་དགོས་
པ་དངོས་ལ་གནོད་བྱེད་གསུམ་གྱི་སྒོ་ནས་དྲང་དོན་དགོངས་པ་ཅན་
དུ་གཙོ་བོར་ཤུགས་ལ་བཀྲལ་བའི་ཕྱིར། དེ་ལྟར་དྲང་ངེས་རྣམ་
འབྱེད་ལས། དེས་ནི་རང་གི་མཚན་ཉིད་ཡོད་པ་སོགས་སུ་གསུངས་
པ་ཡང་ཅི་ལ་དགོངས་ནས་ གསུངས་པ་དོན་གྱིས་ཞུས་སོ། ། ཞེས་་
གསུངས་པའི་ཕྱིར། །
གཉིས་པ་དྲང་ངེས་ཀྱི་མདོའི་འདོད་ཚུལ་བཤད་པ་ལ། སྤྱིར་
བཤད་པ་དང་། སོ་སོར་བཤད་པ་གཉིས། དང་པོ་ནི། མདོའི་
དོན་ལ་ཤིང་རྟ་ཆེན་པོ་རྣམས་ཀྱི་བཞེད་པ་མི་འདྲ་བ་དུ་མ་བྱུང་སྟེ།
འཕགས་པ་ཐོགས་མེད་ཀྱིས་ཐེག་པ་ཆེན་པོའི་རིགས་ ཅན་ རྗེས་སུ་
གཟུང་བའི་ཕྱིར་དུ་འཁོར་ལོ་ཐ་མའི་རྗེས་སུ་འབྲངས་ནས་རྣམ་པར་
རིག་པ་ཙམ་གྱི་ཤིང་རྟའི་སྲོལ་ཕྱེ་བ་ལྟར་ན། མདོ་འདི་ལས་འཁོར་
ལོ་གསུམ་གྱིས་དྲང་ངེས་འདི་ལྟར་ཕྱེ་བ་ སྒྲ་ཇི་བཞིན་པ་ཡིན་ཡང་།
འཕགས་པ་ཐོགས་མེད་ཀྱིས་རྒྱུད་བླ་མའི་འགྲེལ་བར་བཀྲལ་བ་དང་།
སངས་རྒྱས་བསྐྱངས་དང་འཇིགས་བྲལ་ཟླ་བ་གྲགས་པས་མགོན་པོ་ཀླུ་
96



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྒྲུབ་ཀྱི་དགོངས་པ་བཀྲལ་བ་ལྟར་ན། དགོངས་འགྲེལ་སྒྲ་ཇི་བཞིན་
པ་མ་ཡིན་པའི་དྲང་དོན་གྱི་མདོ་དང་། འདིར་བསྟན་འཁོར་ལོ་
བར་པ་ངེས་དོན་གྱི་མདོ་དང༌། འཁོར་ལོ་དང་པོ་ལ་དྲང་ངེས་ཀྱི་ཆ་
གཉིས་ཡོད་པར་བཞེད། ཞི་འཚོ་ཡབ་སྲས་ཀྱིས་ཀླུ་སྒྲུབ་ཀྱི་དགོངས་
པ་བཀྲལ་བ་ལྟར་ན་དགོངས་འགྲེལ་སྒྲ་ཇི་བཞིན་པ་མ་ཡིན་ཞིང་དེ་
ཡུམ་རྒྱས་འབྲིང་བསྡུས་གསུམ་ངེས་དོན་གྱི་མདོར་གཞུང་བཙུགས་
ནས་ བསྒྲུབས་ པའི་ དབུ་ མ་ པའི་ བཀར་ བཞེད་དོ། ། གཉིས་ པ་ ནི།
སེམས་ཙམ་པའི་ལུགས་དང་། བོད་ཁ་ ཅིག་གི་ལུགས་བཤད་་་་་་
པའོ། །དང་བོ་ནི། སྒྲ་ཇི་བཞིན་དུ་ཁས་བླང་དུ་རུང་བའི་མདོ་ངེས་
དོན་གྱི་མདོའི་མཚན་ཉིད། སྒྲ་ཇི་བཞིན་དུ་ཁས་བླང་དུ་མི་རུང་
བའི་མདོ། དྲང་དོན་གྱི་མདོའི་མཚན་ཉིད། འཁོར་ལོ་དང་པོ་ལ་
དྲང་དོན་གྱི་མདོས་ཁྱབ། ཐ་མ་ལ་ངེས་དོན་གྱི་མདོས་ཁྱབ་པ་ཁས་
ལེན་ཏེ། དགོངས་འགྲེལ་ལས་འཁོར་ལོ་གསུམ་གྱི་དྲང་ངེས་འདི་
ལྟར་ཕྱེ་བ་སྒྲ་ཇི་བཞིན་པ་ཡིན་པའི་ཕྱིར། དེས་ན་འཁོར་ལོ་དང་
པོར་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་གསུངས་པའི་
དགོངས་གཞི་ཡོད་དེ། ཆོས་ཐམས་ཅད་ཡོད་པ་ཙམ་ལ་དགོངས་
པའི་ཕྱིར། དགོས་པ་ཡོད་དེ། ཉན་ཐོས་ཀྱི་རིགས་ཅན་བྱེ་བྲག་སྨྲ་
བ་དང་མདོ་སྡེ་བ་རྣམས་རྗེས་སུ་བཟུང་བར་བྱ་བའི་ཆེད་ཡིན་པའི་
ཕྱིར། དངོས་ལ་གནོད་བྱེད་ཡོད་དེ། ཀུན་བརྟགས་རང་གི་་
མཚན་ཉིད་ཀྱིས་མ་གྲུབ་པའི་ཕྱིར། དེ་བཞིན་དུ་འཁོར་ལོ་བར་པར་



བྱང་ཆུབ་ལོ་མ་དཔེ་ཚོགས།
ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་གསུངས་པའི་
མདོའི་དགོངས་གཞི་ཡོད་དེ། ཀུན་བརྟགས་མཚན་ཉིད་ངོ་བོ་ཉིད་
མེད་པ། གཞན་དབང་སྐྱེ་བ་ངོ་བོ་ཉིད་མེད་པ། ཡོངས་གྲུབ་དོན་
དམ་པ་ངོ་བོ་ཉིད་མེད་པ་ལ་དགོངས་ནས་དེ་ལྟར་གསུངས་པའི་ཕྱིར།
དགོས་པ་ཡོད་དེ། ཐེག་ཆེན་གྱི་རིགས་ཅན་སེམས་ཙམ་པ་དབང་
རྣོན་རྗེས་སུ་བཟུང་བར་བྱ་བའི་ཆེད་ཡིན་པའི་ཕྱིར། དངོས་ལ་
གནོད་བྱེད་ཡོད་དེ། གཞན་དབང་དང་ཡོངས་གྲུབ་ བདེན་གྲུབ་
ཡིན་པའི་ཕྱིར། དེ་བཞིན་དུ་འཁོར་ལོ་བར་པར་ཆོས་ཐམས་ཅད་སྐྱེ་
བ་མེད་པ་སོགས་སུ་གསུངས་པའི་དགོངས་གཞི་ཡོད་དེ། ཀུན་་་་
བརྟགས་དང་ཡོངས་གྲུབ་ལ་དགོངས་པའི་ཕྱིར། དགོས་ པ་སྔར་
བཞིན། དངོས་ལ་གནོད་བྱེད་ཡོད་དེ། གཞན་དབང་རང་གི་རྒྱུ་
རྐྱེན་ལ་བརྟེན་ནས་སྐྱེས་པའི་ཕྱིར། དབུ་སེམས་ཀྱི་ཤིང་རྟ་ཆེན་པོ་
རྣམས་ཀྱིས་ཡུམ་གྱི་མདོའི་དྲང་ངེས་ཀྱི་ཁྱད་པར་མི་འདྲ་ཡང་ཡུམ་གྱི་
མདོ་གྲུབ་དོན་གཉིས་པའི་སྐབས་ནས་བསྟན་པའི་འཁོར་ལོ་བར་བའི་
མཚན་གཞིར་བཞེད་པ་ལ་ཁྱད་པར་མེད་དེ། འཕགས་པ་ཐོགས་
མེད་ཀྱིས་རྣམ་པར་རིག་པ་ཙམ་གྱི་ཤིང་རྟའི་སྲོལ་ཕྱེ་བའི་རྗེས་སུ་་
འབྲང་བའི་སེམས་ཙམ་པ་རྣམས་ཀྱིས་ཡུམ་གྱི་མདོ་འདིར་བཤད་པའི་
འཁོར་ལོ་གཉིས་པའི་མཚན་གཞིར་བཞེད་ཅིང་སེམས་ཙམ་པའི་་་
བཀར་བཞེད། ཐལ་འགྱུར་བ་རྣམས་དང་། ལེགས་ལྡན་འབྱེད་
དང་། ཡེ་ཤེས་སྙིང་བོ། ཞི་འཚོ་ཡབ་སྲས་འཕགས་སེང་ཡབ་སྲས་
98
，



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལ་སོགས་པའི་རང་རྒྱུད་པ་རྣམས་ཀྱིས་ཀྱང་། ཡུམ་གྱི་མདོ་འདིར་
བཤད་ པའི་ འཁོར་ལོ་ གཉིས་ པའི་ མཚན་ གཞིར་ བཤད་ པའི་ ཕྱིར།
གཉིས་པ་ནི། བོད་ཁ་ཅིག མདོ་སྡེ་དགོངས་འགྲེལ་ལས་འཁོར་
ལོ་གསུམ་གྱི་དྲང་ངེས་ཕྱེ་བ་འདི་དབུ་མ་པའི་སྐབས་སུ་སྒྲ་ཇི་བཞིན་
པར་བཞེད་ལ། འཁོར་ལོ་ཐ་མའི་མཚན་གཞིར་མདོ་སྡེ་དགོངས་
འགྲེལ་དང་། དེ་བཞིན་གཤེགས་པའི་སྙིང་བོའི་མདོ་དང་འཕགས་
པ་དཔལ་འཕྲེང་གིས་ཞུས་པའི་མདོ་རྣམས་ བཞེད་ཅེས་ཟེར་ཞིང་།
མདོ་དེ་དག་གིས་དོན་དམ་བདེན་པ་སྒྲུབ་པ་རང་དབང་བའི་རྟག་པ་
དང༌། ཀུན་བརྟགས་དང་གཞན་དབང་འཁྲུལ་བའི་བློས་རློམ་སྟེ་
བཞག་ཅིང་རང་གི་ངོས་ནས་གྲུབ་པ་ཅུང་ཟད་ཀྱང་མེད་པར་བསྟན་
ཞེས་ཟེར་ཞིང་། ཁྱད་པར་ཕྱི་མ་འདི་ཤེར་ཕྱིན་གྱི་མདོ་ལས་བརྗོད་
བྱའི་གཙོ་བོར་བྱས་ནས་བསྟན་པར་འདོད་པ་མི་འཐད་དེ། མདོ་སྡེ་
དགོངས་འགྲེལ་དུ། གཞན་དབང་ཡོངས་གྲུབ་བདེན་གྲུབ་དང་་་་
མཐར་ཐུག་ཐེག་པ་གསུམ་དུ་བསྟན་ལ། དེ་བཞིན་གཤེགས་པའི་
སྙིང་བོའི་མདོ་དང་། འཕགས་པ་དཔལ་འཕྲེང་གི་མདོ་ལ་སོགས་
པས་ཆོས་ཐམས་ཅད་བདེན་པས་སྟོང་ཞིང་དྲི་མ་རྣམས་གློ་བུར་བ་
ཡིན་པ་དང་། མཐར་ཐུག་ཐེག་པ་གཅིག་ཏུ་གྲུབ་པར་བསྟན་པར་
ཐེག་པ་ཆེན་པོ་རྒྱུད་བླ་མས་ལེགས་པར་གྲུབ་པའི་ཕྱིར། གཞན་
ཡང་། དེ་བཞིན་གཤེགས་པའི་སྙིང་པོའི་མདོ་ལས་དོན་དམ་བདེན་
པ་བདེན་གྲུབ་ ཏུ་ བསྟན་ པ་ རྒྱུད་བླ་ མས་ བཀྲལ་བ་ ཡིན་པར་ཐལ།



བྱང་ཆུབ་ལོ་མ་དཔེ་ཚོགས།
གནས་ལུགས་ཀྱི་དོན་རྟོགས་པའི་ཚུལ་རྒྱུད་བླ་མའི་འགྲེལ་པར་ཤེར་
ཕྱིན་གྱི་མདོ་ལ་ཞལ་འཕངས་མཛད་པ་གང་ཞིག ཤེར་ཕྱིན་གྱི་མདོ་
ལས་ རང༌ སྟོང༌ འབའ་ ཞིག་ གསུངས་ པའི་ ཕྱིར། ཁོ་ ན་ རེ།
དགོངས་འགྲེལ་ལས་འཁོར་ལོ་གསུམ་གྱི་དྲང་ངེས་འདི་ལྟར་ཕྱེ་བ་སྒྲ་
ཇི་བཞིན་པར་བྱས་ནས་རྒྱས་འབྲིང་བསྡུས་གསུམ་ཐ་མ་དང་། མདོ་
སྡེ་དགོངས་འགྲེལ་འཁོར་ལོ་བར་ པའི་ མཚན་གཞིར་བཞེད་པ་མི་་
འཐད་དེ། དགོངས་འགྲེལ་ལས་འཁོར་ལོ་བར་པའི་སྐབས་སུ་ཐེག་
པ་ཆེན་པོ་ལ་ཡང་དག་པར་ཞུགས་པ། ཞེས་དང༌། ཡུམ་རྒྱས་པར་
དེའི་ཚེ་ལྷའི་བུ་བརྒྱ་སྟོང་ཚད་མེད་པ་ནམ་མཁའ་ལ་མེ་ཏོག་གཏོར་
ནས་སྐད་མཐུན་པར་འདི་སྐད་དུ། ཀྱེ་ཀྱེ་དེ་རིང་བདག་ཅག་ལ་
སོགས་པས་འཛམ་བུ་གླིང་དུ་ཆོས་ཀྱི་འཁོར་ལོ་གཉིས་པ་བསྐོར་བ་
མཐོང་ངོ་ཞེས་སྨོས་སོ། །ཞེས་གསུངས་པའི་ཕྱིར། ཁ་ཅིག སྐྱོན་
མེད་དེ། ཆོས་ཀྱི་འཁོར་ལོ་གཉིས་པ་ཞེས་པས་སྐབས་དང་པོའི་མདོ་
ལ་དགོངས་པའི་ཕྱིར་ཞེས་ཟེར་བ་མི་འཐད་དེ། མངོན་པར་རྟོགས་
པའི་རྒྱུན་གྱི་སྣང་བ་ལས་ཆོས་ཀྱི་འཁོར་ལོ་གཉིས་པ་ཞེས་པ་ནས་དང་
པོར་ཝ་ར་ཎ་སིར་ཆོས་ཀྱི་འཁོར་ལོ་བསྐོར་བ་ལ་ལྟོས་པའོ། ། ཞེས་
གསུངས་པའི་ཕྱིར། ཁ་ ཅིག དུས་དང་པོར་འགྲེལ་ཆེན་ལས།
སྟོན་པ་སངས་རྒྱས་པའི་ཕྱི་ལོ་བྱ་རྒོད་ཕུང་པོའི་རིར་ཤེར་ཕྱིན་གྱི་མདོ་
གསུངས་པར་འཆད་པ་མི་འཐད་དེ། ཤེར་ཕྱིན་གྱི་མདོའི་གླེང་
གཞིའི་འཁོར་དུ་གྱུར་པའི་ཀུན་དགའ་བོ་ཡོད་པ་གང་ཞིག དེའི་ཚེ་
100



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེས་ བསྙེན་པར་རྫོགས་མ་ཟིན་པའི་ཕྱིར། ཟེར་བ་རྣམས་ནི་མ་
བརྟགས་པའི་འཆལ་གཏམ་ཡིན་ཏེ། བྱ་རྒོད་ཕུང་པོའི་རིར་ཤེར་
ཕྱིན་གྱི་མདོ་དང་པོར་གསུངས་ པའི་འཁོར་དུ་ཀུན་དགའ་བོ་མེད་
ཀྱང་། ཕྱིས་ཤེར་ཕྱིན་གྱི་མདོའི་གླེང་གཞིའི་འཁོར་དུ་ཀུན་དགའ་པོ་
ཡོད་པར་མི་འགལ་ཏེ། དང་བོར་ཝ་ར་ཎ་སིར་ལྔ་སྡེ་ལ་བདེན་་
བཞིའི་ཆོས་འཁོར་གསུངས་པའི་གླེང་གཞིའི་འཁོར་དུ་ཀུན་དགའ་བོ་
མེད་ཀྱང་དེས་བཅོམ་ལྡན་འདས་ལ་བདེན་བཞིའི་ཆོས་འཁོར་ཕྱིས་
ཐོས་ པས་ བདེན་བཞིའི་ཆོས་འཁོར་ གྱི་ བཀའ་བསྡུ་མཛད་པའི་ཚེ།
འདི་སྐད་བདག་གིས་ཐོས་པ་དུས་གཅིག་ན་ཞེས་གསུངས་པ་མི་འགལ་
བ་བཞིན་ནོ། ། ཐལ་རང་གི་ལུགས་ནི་འོག་ཏུ་འཆད་དོ། །གཉིས་པ་
དེའི་དོན་ཇི་ལྟར་འགྲེལ་བའི་ཚུལ་ལ། དེ་ཙམ་ཞིག་ཏུ་ནི་ཕུང་པོ་ལ་
སོགས་པ་ཡོད་པས་ཞེས་སོགས་ཀྱི་སྐབས་སུ་གསུམ་ལས། དང་བོ་ནི།
ཁ་ ཅིག གཟུགས་གཟུགས་འཛིན་རྟོག་པའི་ཞེན་གཞིར་རང་གི་་
མཚན་ཉིད་ཀྱིས་མ་གྲུབ་པར་རྟོགས་པ་ལ་བརྟེན་ནས་རྣམ་རིག་ཙམ་
དུ་འཇུག་པར་བཤད་པ་མི་འཐད་པར་ཐལ། རྣམ་རིག་ཙམ་དུ་
འཇུག་པ་ལ། གཟུགས་གཟུགས་འཛིན་དབང་ཤེས་དང་རྫས་་་་་
གཞན་གྱིས་སྟོང་བར་རྟོགས་དགོས་པ་གང་ཞིག གཟུགས་གཟུགས་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་
རྟོགས་ན། གཟུགས་གཟུགས་འཛིན་དབང་ཤེས་དང་རྫས་གཞན་
དུ་མེད་པར་རྟོགས་པས་མ་ཁྱབ་པའི་ཕྱིར། ཟེར་བ་མི་འཐད་དེ།
101



=
ཁ
བྱང་ཆུབ་ལོ་མ་དཔེ་ཚོགས།
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་མ་གྲུབ་པར་རྟོགས་པ་ལ་བརྟེན་ནས་གཟུགས་འཛིན་རྫས་གཞན་
དུ་སྣང་བའི་ཤེས་པ་འཁྲུལ་ཤེས་སུ་རྟོགས་པ་དེ་འབྱུང་བ་གང་ཞིག
གཟུགས་འཛིན་རྫས་ཐ་དད་དུ་སྣང་བའི་ཤེས་པ་འཁྲུལ་ཤེས་སུ་རྟོགས་
པའི་གང་ཟག་ཡིན་ན། གཟུགས་གཟུགས་འཛིན་དབང་ཤེས་དང་
རྫས་གཞན་གྱི་སྟོང་བར་རྟོགས་པའི་གང་ཟག་ཡིན་དགོས་པའི་ཕྱིར།
རྟགས་བུད། ཁ་ ཅིག མདོ་སྡེ་བས། རྗེས་དཔག་ཚད་མའི་་
གཞལ་བྱ་སྤྱི་མཚན་རང་གི་མཚན་ཉིད་ཀྱིས་མ་གྲུབ་པར་རྟོགས་ཏེ།
དེས་སྤྱི་མཚན་རང་གི་མཚན་ཉིད་ཀྱིས་མ་གྲུབ་པར་རྟོགས་པའི་ཕྱིར།
དེས་དེ་རང་མཚན་མ་ཡིན་པར་རྟོགས་པའི་ཕྱིར་ཏེ། དེས་དེ་དངོས་
པོ་མ་ཡིན་པར་རྟོགས་པའི་ཕྱིར་ཏེ། དེས་དེ་དངོས་མེད་དུ་རྟོགས་
པའི་ཕྱིར། ཞེས་ཟེར་ན། མདོ་སྡེ་བས་རང་མཚན་དང་རང་གི་
མཚན་ཉིད་ཀྱིས་གྲུབ་པ་གཉིས་དོན་གཅིག་ཏུ་ཁས་ལེན་པར་ཐལ།
དེས་སྤྱི་མཚན་རང་གི་མཚན་ཉིད་ཀྱིས་མ་གྲུབ་པར་ཁས་ལེན་པའི་
ཕྱིར་ཏེ། དེས་སྤྱི་མཚན་རང་གི་མཚན་ཉིད་ཀྱིས་མ་གྲུབ་པར་རྟོགས་
པའི་ཕྱིར། རྟགས་ཁས། འདོད་ན། མདོ་སྡེ་བས་གཟུགས་་་་
གཟུགས་ཞེས་པའི་སྒྲ་འཇུག་པའི་འཇུག་གཞིར་རང་མཚན་དུ་ཁས་
ལེན་པར་ཐལ། དེས་དེ་དེར་རང་གི་མཚན་ཉིད་ཀྱིས་གྲུབ་པར་ཁས་
ལེན་པའི་ཕྱིར་ཏེ། དོན་སྨྲ་སྡེ་གཉིས་ཀྱིས་གཟུགས་གཟུགས་ཞེས་
པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་མ་གྲུབ་ན་
102



མ་་
་་་་ -
-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་དག་ཡོད་པར་འཇོག་མི་ཤེས་པའི་ཕྱིར་ཏེ། དྲང་ངེས་རྣམ་འབྱེད་
ལས། དོན་སྨྲ་གཉིས་ཀྱིས་གཟུགས་སོགས་རྟོག་པའི་ཞེན་གཞི་དང་
བརྡ་འདོགས་པའི་གནས་སུ་རང་མཚན་གྱིས་གྲུབ་པ་ཁེགས་ན་དེ་དག་
ཡོད་པར་འཇོག་མི་ཤེས་ཏེ་ཚད་མ་པ་ལ་གྲགས་པའི་རང་མཚན་ནི་མ་
ཡིན་ནོ། །ཞེས་གསུངས་པའི་ཕྱིར། རྩ་བར་འདོད་ན། དེས་དེ་
དེར་དོན་དམ་པར་གྲུབ་པར་ཁས་ལེན་པར་ཐལ། འདོད་པ་གང་
ཞིག དེས་དོན་དམ་པར་དོན་བྱེད་ནུས་པ་རང་མཚན་གྱི་དོན་ལྡོག་
ཏུ་ཁས་ལེན་པའི་ཕྱིར། འདོད་ན། དེས་དེ་དོན་དམ་པར་རྗོད་
བྱེད་ ཀྱི་ སྒའི་ བརྗོད་ བྱར་ ཁས་ ལེན་ པར་ ཐལ་ ལོ། ། གཞན་ ཡང་།
དེས་སྤྱི་མཚན་རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ།
དེས་གཟུགས་གཟུགས་ཞེས་པའི་སྒྲ་འཇུག་པའི་འཇུག་གཞིར་རང་གི་
མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར་ཏེ། དྲང་ངེས་རྣམ་
འབྱེད་ལས། གང་ལ་བརྡ་འདོགས་པའི་དངོས་ཀྱི་ཡུལ་དེར་ཞེས་
སོགས་གསུངས་པའི་ཕྱིར། གཞན་ཡང་། དེས་སྤྱི་མཚན་རང་གི་
མཚན་ཉིད་ཀྱིས་གྲུབ་པར་ཁས་ལེན་པར་ཐལ། དེས་དེ་ཆོས་བདག་
ཏུ་ཁས་ལེན་པའི་ཕྱིར་ཏེ། དེས་ཆོས་བདག་ཁས་ལེན་པའི་ཕྱིར་ཏེ།
ཆོས་བདག་ཁས་ལེན་པའི་རང་སྡེ་གྲུབ་མཐའ་སྨྲ་བའི་གང་ཟག་ཡོད་
པའི་ཕྱིར་ཏེ། དྲང་ངེས་རྣམ་འབྱེད་ལས། ཆོས་བདག་གྲུ་་་་
མཐས་ཡོད་པར་ཁས་ལེན་ན་ཞེས་ སོགས་ གསུངས་པའི་ཕྱིར་དང་།
སྟོང་ཐུན་ལས། དེ་ཡང་བྱེ་བྲག་སྨྲ་བ་དང་མདོ་སྡེ་བ་གཉིས་ཀྱི་་
，
103



བྱང་ཆུབ་ལོ་མ་དཔེ་ཚོགས།
=
་
ལུགས་ལ་ཐེག་པ་ཆེན་པོ་བཀར་མི་འདོད་ཅིང་ཐེག་དམན་གྱི་སྡེ་སྣོད་
ལས་ཆོས་ཀྱི་བདག་མེད་བསྟན་པར་ཡང་ཁས་མི་ལེན་པས་ཞེས་སོགས་
གསུངས་པའི་ཕྱིར། གཞན་ཡང༌། དེས་ཆོས་བདག་ཁས་ལེན་་
པར་ཐལ། དེས་གཟུགས་བདེན་གྲུབ་ཏུ་ཁས་ལེན་དེས་གཟུགས་ཕྱི་
རོལ་དོན་དུ་ཡང་ཁས་ལེན། གཟུགས་གཟུགས་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་པར་ཡང་ཁས་ལེན་པ་གང་
ཞིག དེ་དག་ལས་ གཞན་ པའི་ ཆོས་ བདག་ མ་ བཤད་ པའི་ ཕྱིར།
གཉིས་པ་རང་ལུགས་ནི། མདོ་སྡེ་བ་དེ་གཟུགས་སོགས་ཆོས་ཐམས་
ཅད་ངོ་བོ་དང་ཁྱད་པར་དུ་བཏགས་པའི་ངོར་རང་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་པ་འགོག་པའི་ཕྱོགས་སྔ་སྨྲ་
བ་པོ་ཡིན་ཞིང་མདོ་སྡེ་བས་གཟུགས་ སོགས་འདུས་བྱས་དང་དང་
འདུས་མ་བྱས་ཀྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་
ཁས་ལེན་ཏེ། དེ་དག་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར། ཆོས་ཐམས་ཅད་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་ན་
དོན་སྨྲ་ གཉིས་ ཀྱིས་ དེ་དག་ཡོད་ པར་འཇོག་མི་ཤེས་པའི་ཕྱིར་ཏེ།
དྲང་ངེས་རྣམ་འབྱེད་ལས། གཟུགས་སོགས་རང་གི་མཚན་ཉིད་
ཀྱིས་གྲུབ་པར་འཛིན་པའི་གྲུབ་མཐའི་ཁས་ལེན་ཀྱང་ཉན་ཐོས་སྡེ་བ་
ལ་ཡོད་དོ། ། ཞེས་པ་དང་། གཟུགས་སོགས་རྟོག་པའི་ཞེན་གཞི་
དང༌། བརྡ་འདོགས་པའི་གནས་སུ་ཞེས་སོགས་གསུངས་པའི་ཕྱིར།
104



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གསུམ་པ་རྩོད་པ་སྤོང་བ་ལ། ཁོ་ན་རེ། མདོ་སྡེ་པས་གཟུགས་
སོགས་ངོ་བོ་དང་ཁྱད་པར་གྱི་གཞིར་རང་གི་མཚན་ཉིད་ཀྱིས་གྲུབ་
པར་རྟོག་པ་ལ་སྣང་བ་དེ་རང་གི་མཚན་ཉིད་ཀྱིས་གྲུབ་པར་ཁས་ལེན་
པར་ཐལ། དེས་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་
ཁས་ལེན་པའི་ཕྱིར། རྟགས་ཁས། འདོད་ན། སྟོང་ཐུན་ལས།
གཟུགས་ སོགས་ངོ་བོ་དང་ཁྱད་པར་གྱི་ཐ་སྙད་ཀྱི་གཞིར་རང་གི་་༌་
མཚན་ཉིད་ཀྱིས་གྲུབ་པར་རྟོག་པ་ལ་སྣང་བའི་སྣང་བ་ཙམ་ནི་རང་གི་
མཚན་ཉིད་ཀྱིས་མ་གྲུབ་པའི་སྒྲོ་བཏགས་སུ་མདོ་སྡེ་བས་ཀྱང་གྲུབ་
ཟིན་ཅིང་། ཞེས་དང་། དེ་ཡང་མདོ་སྡེ་བ་དག་གི་ལུགས་ལ་སྔོན་
པོ་གཟུགས་ཡིན་པར་རང་གི་མཚན་ཉིད་ཀྱིས་གྲུབ་ ཅིང་། ཞེས་་
དང༌། ཐལ་འགྱུར་བའི་ལུགས་འཆད་པ་ན་མདོ་སྡེ་པའི་ལུགས་ལ་
རང་ངོས་ནས་གྲུབ་པ་ཙམ་གྱིས་རང་གི་མཚན་ཉིད་ཀྱིས་གྲུབ་པར་མི་
འགྲོའོ། ། ཞེས་ གསུངས་ པ་མི་འཐད་ པར་ ཐལ་ལོ་ཟེར་ན་མ་ཁྱབ།
སྐྱོན་མེད་དེ། རྗེ་ཡབ་སྲས་ལ་དགོངས་པ་མི་མཐུན་པ་མེད་ཀྱང་
གསུང་གི་ཚིག་ཟིན་ལ་མི་མཐུན་པ་འགའ་རེ་འདུག་པ་རྣམས་ལ་རྗེའི་
དགོངས་པ་གསལ་བར་གསུངས་ཟིན་རྣམས་སྒྲ་ཇི་བཞིན་དུ་ཁས་ལེན་
པའི་ཕྱིར། དེ་ལྟར་མ་ཡིན་ན་ཐལ་འགྱུར་བའི་སྐབས་སུ་ཊཱིཀ་ཆེན་
ལས། སངས་རྒྱས་ཀྱི་མངོན་སུམ་ལ་ཤུགས་རྟོགས་མི་རུང་བས་སྣང་
ནས་མཁྱེན་དགོས་སོ། །དེ་ཡང་རྣམ་པ་མ་ཤར་བར་མཁྱེན་པ་འདི་
པའི་ལུགས་མིན་པ་ནི་རིགས་པ་དྲུག་ཅུ་བའི་འགྲེལ་བར་གསལ་བར་
105



སད་
བྱང་ཆུབ་ལོ་མ་དཔེ་ཚོགས།
བཤད་དོ། ། ཞེས་དང༌། མི་སྣང་ཡང་རྟོགས་པའི་ཤུགས་རྟོགས་་
སངས་རྒྱས་ལ་བཞག་ཏུ་མི་རུང་བའི་ཕྱིར། ཞེས་སོགས་ཀྱི་སངས་
རྒྱས་ཀྱི་ཡེ་ཤེས་ལ་ཤུགས་རྟོགས་མེད་པར་བཤད་པ་མི་འཐད་པར་
ཐལ། སྤྱོད་འཇུག་དར་ཊཱིཀ་ཏུ་སངས་རྒྱས་ཀྱི་ཡེ་ཤེས་ཀྱིས་སངས་
རྒྱས་ཀྱི་ཡེ་ཤེས་ ཤུགས་ལ་རྟོགས་པར་བཤད་པའི་ཕྱིར། འཁོར་་་
གསུམ། གཞན་ཡང་། རྣམ་པ་མ་ཤར་བར་རྟོགས་པ་འདི་པའི་
ལུགས་མ་ཡིན་པ་ཞེས་སོགས་བཤད་པ་མི་འཐད་པར་ཐལ། སྟོང་
ཐུན་ལས་རང་གིས་རང་ཉིད་དངོས་སུ་རིག་ན། རྣམ་པ་མ་ ཤར་
བར་རིག་དགོས་སོ། །ཞེས་ཁོ་བོས་བཟློག་སྟེ་སྨྲ་ཡི་གནོད་བྱེད་སྟོན་
ཅིག ཅེས་གསུངས་པའི་ཕྱིར། འཁོར་གསུམ། དེ་བཞིན་དུ།
རང་རྒྱུད་པའི་ལུགས་ལ་འཕགས་པ་ལ་སྟོང་ཉིད་རྟོགས་པས་ཁྱབ་པར་
ཐལ། སྟོང་ཐུན་ལས། རང་རྒྱུད་པའི་ལུགས་ལ་ཡང་འཕགས་པ་
ལ་སྟོང་ཉིད་རྟོགས་པས་ཁྱབ་པར་གསུངས་པའི་ཕྱིར། ཁྱབ་པ་ཁས།
འདོད་མ་ནུས་ཏེ། རྣམ་བཤད་ལས། དབུ་མ་ཐལ་འགྱུར་བ་
བཞེད་པ་ལྟར་ཉན་ཐོས་ཀྱི་མཐོང་ལམ་ཐོབ་པ་ལ་ཡང་ངེས་པར་སྟོང་
ཉིད་མངོན་སུམ་དུ་རྟོགས་པ་དགོས་པ་ལྟར་མི་བཞེད་ཀྱང༌། ཞེས་
གསུངས་ པའི་ ཕྱིར། ཁོ་ ན་ རེ། ཐར་ ལམ་ གསལ་ བྱེད་ ལས།
དཔེར་བརྗོད་ན། རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་
བ་རང་གི་མཚན་ཉིད་ཀྱིས་གྲུབ་པ་བཀག་པ་ན་རང་གི་མཚན་ཉིད་
ཀྱིས་གྲུབ་པའི་བུམ་པ་མ་ཡིན་པ་ལས་ལོག་པར་སྣང་བ་ཡང་ཁེགས་
106



-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ནས་འཇོག་མི་ཤེས་པར་འགྱུར་ལ། ཞེས་དང༌། ཡང་སྤྱི་མཚན་
རྟོག་པ་ལ་རང་གི་མཚན་ཉིད་ཀྱིས་གྲུབ་པར་སྣང་ཞིང་། སྣང་བ་
ལྟར་རང་གི་མཚན་ཉིད་ཀྱིས་གྲུབ་པར་མ་ཁེགས་ན། དེ་ཀུན་རྫོབ་
ཏུ་མི་འགྲུབ་པས་དེ་འགོག་པའི་རྣམ་གཞག་རྒྱས་པར་འཆད་ཅིང་ཞེས་
གསུངས་པ་དེ་དག་མདོ་སྡེ་བའི་ལུགས་མ་ཡིན་པར་ཐལ། མདོ་སྡེ་
བས་གཞི་གྲུབ་ན་རང་གི་མཚན་ཉིད་ཀྱིས་གྲུབ་པས་ཁྱབ་པ་ཁས་ལེན་
པའི་ཕྱིར་ཞེ་ན་སྐྱོན་མེད་དེ། ལུང་དང་བོའི་དོན་ནི་རྟོག་པ་ལ་བུམ་
པ་མ་ཡིན་པ་ལས་ལོག་པར་སྣང་བ་དོན་དམ་པར་གྲུབ་པ་བཀག་ན།
དོན་དམ་པར་གྲུབ་པའི་བུམ་པ་མ་ཡིན་པ་ལས་ལོག་པར་སྣང་བ་ཡང་
ཁེགས་ནས་འཇོག་མི་ཤེས་པའི་དོན་ནོ། ། ཕྱི་མའི་དོན་ནི། སྤྱི་
མཚན་རྟོག་པ་ལ་རང་གིས་མཚན་ཉིད་ཀྱིས་གྲུབ་པར་སྣང་བ་ལྟར་སྤྱི་
མཚན་རང་གི་མཚན་ཉིད་ཀྱིས་མ་གྲུབ་ཅེས་པའི་དོན་ཡིན་ལ་དེ་ལྟར་
དུ་མདོ་སྡེ་པས་ཀྱང་འདོད་པའི་ཕྱིར། དེས་ན་དྲང་ངེས་རྣམ་འབྱེད་
ལས། དགོངས་འགྲེལ་ལས་གཞན་དབང་ངོ་བོ་དང་ཁྱད་པར་དུ་
ཀུན་བརྟགས་པའི་ངོ་བོར་རང་གི་མཚན་ཉིད་ཀྱིས་གྲུབ་པ་མེད་པས་
མཚན་ཉིད་ངོ་བོ་ཉིད་མེད་པ་ཆོས་ཀྱི་བདག་མེད་དུ་བཤད་པའི་་་་
ཤུགས་ཀྱིས་གཞན་དབང་ལ་ངོ་བོ་དང་ཁྱད་པར་དུ་བཏགས་པ་རང་
གི་མཚན་ཉིད་ཀྱིས་གྲུབ་པར་འཛིན་པ་ཆོས་ཀྱིས་བདག་འཛིན་དུ་
བསྟན་ལ་ཞེས་དང་། དེ་ལྟར་ན་ཆོས་རྣམས་ངོ་བོ་དང་ཁྱད་པར་དུ་
བཏགས་པ་རང་གི་མཚན་ཉིད་ཀྱིས་གྲུབ་པར་འཛིན་པའི་ཆོས་ཀྱི་
107



བྱང་ཆུབ་ལོ་མ་དཔེ་ཚོགས།
བདག་འཛིན་གྱིས་འཇིག་ལྟའི་རྩ་བ་བྱེད་པར་བཞེད་ལ། ཞེས་་་་
གསུངས་པ་མི་འཐད་པར་ཐལ། གཟུགས་སོགས་ངོ་བོ་དང་ཁྱད་
པར་དུ་བཏགས་པ་རང་གི་མཚན་ཉིད་ཀྱིས་ཡོད་པར་འཛིན་པ་ཆོས་
ཀྱི་བདག་འཛིན་མ་ཡིན་པའི་ཕྱིར། མ་གྲུབ་ན། གཟུགས་སོགས་
ངོ་བོ་དང་ཁྱད་པར་དུ་བཏགས་པ་རང་གི་མཚན་ཉིད་ཀྱིས་མ་གྲུབ་པ་
ཆོས་ཀྱི་བདག་མེད་ཕྲ་མོ་ཡིན་ པར་ ཐལ། མ་གྲུབ་པ་དེའི་ཕྱིར།
འདོད་ན། དེ་ཆོས་ཅན། མདོ་སྡེ་བས་ཁྱོད་ཚད་མས་མ་གྲུབ་པར་
ཐལ་ལོ། །ཁ་ཅིག གཟུགས་གཟུགས་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པར་ཐལ། དེ་དེར་གཞན་དབང་ཡིན་
པའི་ཕྱིར་ཏེ། དེ་དེར་ཡོད། དེ་དེར་ཀུན་བརྟགས་ཀྱང་མ་ཡིན།
དེ་དེར་ཡོངས་གྲུབ་ཀྱང་མ་ཡིན་པའི་ཕྱིར། ཕྱི་མ་གཉིས་མ་གྲུབ་ན་
དེ་དེར་རྟག་པ་ཡིན་པར་ཐལ། མ་གྲུབ་པ་དེའི་ཕྱིར། འདོད་ན།
གཟུགས་རྟག་པ་ཡིན་པའི་དུས་ཡོད་པར་ཐལ་ལོ་ཟེར་ན་མ་ཁྱབ་སྟེ།
དེ་དེར་ཀུན་བརྟགས་ཡིན་པར་ཐལ། དེ་དེར་སྤྱི་མཚན་ཡིན་པའི་
ཕྱིར་ཏེ། གཟུགས་གཟུགས་ཞེས་པའི་སྒྲ་འཇུག་པའི་འཇུག་གཞིར་
སྤྱི་མཚན་ཡིན་པའི་ཕྱིར་ཏེ། དེ་དེར་ཡོད། དེ་དེར་རང་མཚན་མ་
ཡིན་པའི་ཕྱིར་ཏེ། དེ་རྗོད་བྱེད་ཀྱི་སྒྲའི་བརྗོད་བྱར་རང་མཚན་མ་
ཡིན་པའི་ཕྱིར་ཏེ། དེ་དོན་དམ་པར་རྗོད་བྱེད་ཀྱི་སྒྲའི་བརྗོད་བྱར་
རང་མཚན་མ་ཡིན་པའི་ཕྱིར་ཏེ། དེ་དོན་དམ་པར་རྗོད་བྱེད་ཀྱི་
སྒྲའི་བརྗོད་བྱ་མ་ཡིན་པའི་ཕྱིར་ཏེ། རྣམ་འགྲེལ་ལས། བརྗོད་བྱ་
108



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཉིད་ཕྱིར་དེ་དངོས་མིན། །ཞེས་སོགས་གསུངས་པའི་ཕྱིར། །
དངོས་པོའི་དེ་ཁོ་ན་ཉིད་སློབ་དཔོན་སྐུ་མཆེད་ཀྱིས་བཀྲལ་བའི་
ཚུལ་དེ་ལྟར་བྱས་ན། ཞེས་སོགས་ཀྱི་སྐབས་སུ་གསུམ་ལས། དང་
པོ་ལ་ ཁ་ ཅིག འགལ་ སྤོང་ཞུས་པའི་གཞིའི་འཁོར་ལོ་དང་བོས་་
གཟུགས་ཕྱི་རོལ་དོན་དུ་མ་བསྟན་ཞེ་ན་མི་འཐད་དེ། དགོངས་
འགྲེལ་ལས་གསུངས་པའི་འཁོར་ལོ་དང་བོས་གཟུགས་ཕྱི་རོལ་དོན་དུ་
བསྟན་པའི་ཕྱིར་ཏེ། དྲང་ངེས་དཔྱོད་པའི་གཞིའི་འཁོར་ལོ་དང་
བོས་གཟུགས་ཕྱི་རོལ་དོན་དུ་བསྟན་པའི་ཕྱིར་ཏེ། དྲང་ངེས་རྣམ་
འབྱེད་ལས། འཁོར་ལོ་དང་བོ་ལས་ཕྱི་རོལ་གྱི་དབང་དུ་བྱས་པའི་
གཟུང་འཛིན་གཉིས་གསུངས་པ་དྲང་དོན་དུ་འགྲེལ་བའི་དགོངས་
གཞི་ནི་ཞེས་གསུངས་པའི་ཕྱིར། ཁོ་ན་རེ། གཟུགས་སོགས་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་སྟོན་
པའི་མདོ་ཡིན་ན། གཟུགས་ཕྱི་རོལ་དོན་དུ་ སྟོན་པའི་མདོ་ཡིན་
དགོས་པར་ཐལ། འགལ་སྤོང་ཞུས་པའི་གཞིའི་འཁོར་ལོ་དང་པོས་
གཟུགས་ཕྱི་རོལ་དོན་དུ་བསྟན་པའི་ཕྱིར་ན་མ་ཁྱབ། འདོད་ན།
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པར་འཛིན་པའི་རྟོག་པ་ཡིན་ན་གཟུགས་ཕྱི་རོལ་དོན་དུ་
འཛིན་པའི་རྟོག་པ་ཡིན་དགོས་པར་ཐལ། འདོད་པའི་ཕྱིར། ཁ་
ཅིག འཁོར་ལོ་དང་བོའི་བསྟན་དོན་གྱི་གཙོ་བོ་ཡིན་ན་ཡོད་པས་
ཁྱབ་ཟེར་ན། ཕྱི་རོལ་གྱི་དོན་ཆོས་ཅན། དེར་ཐལ། དེའི་ཕྱིར།
109



-
-
བྱང་ཆུབ་ལོ་མ་དཔེ་ཚོགས།
རྟགས་གྲུབ་སྟེ། དེ་ཡིན་པའམ། དོན་སྣང་གི་བག་ཆགས་ཀྱི་་
དབང་གིས་དོན་སྣང་གི་ཤེས་པ་སྐྱེ་བ་གང་རུང་ཡིན། ཕྱི་མ་མ་ཡིན་
པའི་ཕྱིར། དང་པོ་གྲུབ་སྟེ། མདོ་དེའི་སྒྲས་ཟིན་གྱི་དོན་མདོ་དེའི་
བསྟན་དོན་གྱི་གཙོ་བོ་ཡིན་གྱིས། མདོ་དེའི་དགོངས་གཞི་མདོ་དེའི་
བསྟན་དོན་གྱི་གཙོ་བོ་མ་ཡིན་པའི་ཕྱིར། གཉིས་པ་གྲུབ་སྟེ། དོན་
སྣང་གི་བག་ཆགས་ཀྱི་དབང་གིས་དོན་སྣང་གི་ཤེས་པ་སྐྱེ་བར་གཙོ་
བོར་དངོས་སུ་ སྟོན་དགོས་ཀྱི་འཁོར་ལོ་དང་པོའི་ཆེད་དུ་བྱ་བའི་་་
གདུལ་བྱ་མེད་པའི་ཕྱིར་ཏེ། ཕྱི་དོན་མེད་པར་བདེན་ཞེན་གྱིས་
འདོད་པའི་འཁོར་ལོ་དང་པོའི་ཆེད་དུ་བྱ་བའི་གདུལ་བྱ་མེད་པའི་
ཕྱིར། གཞན་ཡང་། ཕྱི་དོན་ཡོད་པར་སྟོན་པའི་འཁོར་ལོ་དང་
པོའི་སྒྲས་ཟིན་གྱི་དོན་ཕྱི་དོན་ཡོད་པ་དེ་མདོ་དེའི་བསྟན་དོན་གྱི་གཙོ་
བོ་ཡིན་ལ། དེའི་དགོངས་གཞི་ཀུན་གཞི་རྣམ་ཤེས་ཀྱི་སྟེང་གི་དོན་
སྣང་གི་རྣམ་ཤེས་སྐྱེས་པའི་ནུས་པ་དེ་མདོ་དེའི་བསྟན་དོན་གྱི་གཙོ་བོ་
མ་ ཡིན་ པའི་ ཁྱད་ པར་ འཐད་དེ། དྲང་ ངེས་ རྣམ་ འབྱེད་ ལས།
འདི་ལྟར་མིག་གི་རྣམ་ཤེས་རྣམ་སྨིན་གྱི་བག་ཆགས་ཞེས་བྱ་བ་རང་གི་
ས་བོན་སྨིན་པ་གང་ལས་བྱུང་བའི་ས་བོན་དེར་སྣང་བ་ལ་དགོངས་
ནས་ཞེས་གསུངས་པའི་ཕྱིར། ཁ་ཅིག འཁོར་ལོ་དང་བོ་་་་
བསྟན་དོན་གྱི་གཙོ་བོ་ཡིན་ན་མེད་པས་ཁྱབ་ཟེར་ན། བདེན་པ་
བཞི་ ཆོས་ ཅན། དེར་ ཐལ། དེའི་ ཕྱིར། རྟགས་ གྲུབ་ སྟེ།
འཕགས་པའི་བདེན་པ་བཞིའི་རྣམ་པ་བསྟན་པས་ཞེས་གསུངས་པའི་
110



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཕྱིར། དེ་བཞིན་དུ་ཕྱི་དོན་ཡོད་པར་སྟོན་དགོས་ཀྱི་གདུལ་བྱའི་ངོར་
ཕྱི་དོན་ཡོད་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་
རྟེ། འཁོར་ལོ་དང་པོས་ཕྱི་རོལ་གྱི་དོན་བསྟན་པ་དེ་གདུལ་བྱའི་
བསམ་པའི་དབང་གིས་ཡིན་པའི་ཕྱིར་ཏེ། དྲང་ངེས་རྣམ་འབྱེད་
ལས། དང༌ པོར་ ལ་ ར་ ཎཱ་ སིར། ཞེས་ གསུངས་ པའི་ ཕྱིར།
འདིའི་དོན་ལ་ཁ་ཅིག འདི་ཐལ་འགྱུར་བའི་གྲུབ་མཐར་ཤོར་བ་
ཡིན་ པས་ སྐབས་ འདིར་ ཁས་མི་ལེན་ནོ། ། ཞེས་ཟེར་རོ། ། འོ་ན།
ཐལ་འགྱུར་བས། འཁོར་ལོ་དང་པོར་ཕུང་པོ་ལ་སོགས་པའི་ཆོས་
ལས་ཉུང་ཤས་ཤིག་མ་གཏོགས་པ་བདེན་པར་གྲུབ་པ་མ་བཀག་པར་
བཞེད་པར་ཐལ། དམ་བཅའ་འཐད་པའི་ཕྱིར། འདོད་ན་དེས་
འཁོར་ལོ་དང་པོར་ཆོས་ ཐམས་ཅད་བདེན་མེད་དུ་བསྟན་པར་མི་
བཞེད་པར་ཐལ་ལོ། །འདོད་མི་ནུས་ཏེ། དེས་དེར་ཕུང་སོགས་ཀྱི་
ཆོས་རྣམས་བདེན་པར་མེད་པ་ཆོས་ཀྱི་བདག་མེད་ཕྲ་མོ་དང་གང་
ཟག་བདེན་པར་མེད་པ་གང་ཟག་གི་བདག་མེད་ཕྲ་མོར་བསྟན་པར་
བཞེད་པའི་ཕྱིར། ཐལ་འགྱུར་བའི་སྐབས་ཀྱི་ཊཱི་ཀ་ལས། འཁོར་
ལོ་དང་བོར་ཡང་མི་རྟག་སོགས་བསྟན་པ་དྲང་བའི་དོན་ཡིན་ཡང་
གང་ཟག་དང་ཆོས་ལ་བདག་མེད་པའི་སྟོང་བ་ཉིད་ཕྲ་མོ་བསྟན་པ་
རྣམས་ནི་ངེས་པའི་དོན་དང་ཞེས་གསུངས་པའི་ཕྱིར། གཞན་ཡང་།
ཐལ་འགྱུར་བས་འཁོར་ལོ་དང་པོས་ཉི་ཚེ་བའི་སྟོང་ཉིད་ཙམ་ཞིག་
བསྟན་པར་བཞེད་པར་ཐལ། དེས་འཁོར་ལོ་དང་པོས་ཆོས་ཐམས་
111



བྱང་ཆུབ་ལོ་མ་དཔེ་ཚོགས།
ཅད་ཀྱི་སྟོང་ཉིད་བསྟན་པར་མི་བཞེད་པའི་ཕྱིར་ཏེ། དེས་དེར་ཕུང་
སོགས་ ཉུང་ ཤས་ ཅིག་ གི་ སྟོང་ ཉིད་ བསྟན་ པར་ བཞེད་ པའི་ ཕྱིར།
རྟགས་ཁས། གཞན་ཡང་། དེས་འཁོར་ལོ་དང་པོ་བསྐོར་པའི་ཚེ་
ལྔ་སྡེ་དང་ལྷ་བརྒྱ་སྟོང་སོགས་ཀྱིས་ཀྱང་ཆོས་ཐམས་ཅད་ཀྱི་སྟོང་ཉིད་
མ་རྟོགས་པར་ཉུང་ཤས་ཅིག་གི་སྟོང་ཉིད་རྟོགས་པར་བཞེད་པར་ཐལ།
རྟགས་སྔར་བཞིན། འདོད་ན། དེས་དེའི་ཆེད་དུ་བྱ་བའི་གདུལ་
བྱ་དགྲ་བཅོམ་པ་ལ་ཆོས་ཐམས་ཅད་བདེན་མེད་དུ་རྟོགས་མི་དགོས་
པར་ཕུང་སོགས་ལས་ཉུང་ཤས་ཅིག་གི་བདེན་མེད་རྟོགས་པས་ཆོག་
པར་བཞེད་པར་ཐལ། རྟགས་སྔར་བཞིན། གཞན་ཡང་། ཐལ་
འགྱུར་བས་ཐེག་པ་ཆེ་ཆུང་གི་སྡེ་སྣོད་ལས་ཆོས་ཀྱི་བདག་མེད་རྒྱས་
པར་བསྟན་མ་བསྟན་དང༌། ཐེག་པ་ཆེ་ཆུང་གི་གང་ཟག་གིས་ཆོས་
ཀྱི་བདག་མེད་རྫོགས་པར་སྒོམ་མི་སྒོམ་གསུངས་པའི་དོན་དེ་ཐེག་
དམན་གྱི་སྡེ་སྣོད་ལས་ཤེས་བྱའི་ཕྱོགས་འགའ་ཞིག་བདེན་མེད་དུ་
བསྟན་ ཀྱང་ ཤེས་ བྱ་ ཐམས་ ཅད་བདེན་མེད་དུ་ མ་ བསྟན་ པ་ དང༌།
ཐེག་དམན་པ་ཤེས་བྱའི་ཕྱོགས་འགའ་ཞིག་བདེན་མེད་དུ་རྟོགས་པ་
ཡོད་ཀྱང་ཤེས་བྱ་ཐམས་ཅད་བདེན་མེད་དུ་མ་རྟོགས་པའི་དོན་དུ་
འདོད་པར་ཐལ། དེས་ཐེག་དམན་གྱི་སྡེ་སྣོད་ལས་ཕུང་སོགས་ཉུང་
ཤས་ཅིག་མ་གཏོགས་ཆོས་ཐམས་ཅད་བདེན་མེད་དུ་མ་བསྟན་པར་
བཞེད་ པའི་ ཕྱིར། རྟགས་ ཁས། གཉིས་ པ་ རང་ ལུགས་ ནི།
སྐབས་འདིར་འཁོར་ལོ་དང་བོ་གཉིས་དྲང་དོན་གྱི་མདོར་མཚུངས་
112



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱང་དྲང་དོན་དུ་འགྲེལ་ཚུལ་མི་མཚུངས་ཏེ། ཕྱི་དོན་ཡོད་པར་སྟོན་
པའི་མདོའི་བསྟན་དོན་ཕྱི་དོན་ཡོད་པ་དང་། ཕུང་སོགས་ཆོས་་
ཐམས་དང་ཆོས་ཀྱི་སྐྱེ་མཆོད་སོགས་རང་གི་མཚན་ཉིད་ཀྱིས་གྲུབ་པར་
སྟོན་པའི་འཁོར་ལོ་དང་བོའི་སྒྲས་ཟིན་གྱི་དོན་དེ་རྣམས་རང་གི་་་
མཚན་ཉིད་ཀྱིས་གྲུབ་པ་འཁོར་ལོ་དང་པོའི་བསྟན་དོན་གྱི་གཙོ་བོར་
སྟོན་པའི་སྒོ་ནས་དེ་དག་དྲང་དོན་དུ་འགྲེལ་ཞིང་། འཁོར་ལོ་བར་
པའི་སྒྲས་ཟིན་གྱི་དོན་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་
ཅད་བདེན་པར་མེད་པ་དེ་འཁོར་ལོ་བར་པའི་བསྟན་དོན་གྱི་གཙོ་བོ་
མ་ཡིན་པར་ངོ་བོ་ཉིད་མེད་པ་གསུམ་པོ་དེ་དེའི་བསྟན་དོན་གྱི་གཙོ་
བོར་བསྟན་པའི་སྒོ་ནས་འཁོར་ལོ་བར་པ་དྲང་དོན་དུ་འགྲེལ་བའི་
ཕྱིར། དེས་ན་འཁོར་ལོ་དང་པོ་བསྟན་དོན་གྱི་གཙོ་བོ་སྒྲ་ཇི་བཞིན་
པ་མ་ཡིན་པའི་དྲང་དོན་གྱི་མདོ་དང༌། འཁོར་ལོ་བར་པ་སྒྲས་ཟིན་
གྱི་དོན་སྒྲ་ཇི་བཞིན་པ་མ་ཡིན་པའི་དྲང་དོན་གྱི་མདོ་ཡིན་ནོ། །སྐབས་
འདིར་འཁོར་ལོ་བར་པས་གཞན་དབང་དང་ཡོངས་གྲུབ་བདེན་གྲུབ་
ཏུ་བསྟན་ཏེ། དེས་དེ་ལྟར་བསྟན་བྱའི་གཙོ་བོར་བྱས་ནས་བསྟན་
པའི་ཕྱིར་ཏེ། ཀུན་བརྟགས་བདེན་པར་མེད་ཅིང་གཞན་དབང་
དང་ཡོངས་གྲུབ་བདེན་གྲུབ་ཏུ་བསྟན་བྱའི་གཙོ་བོར་བྱས་ནས་བསྟན་
པའི་ཕྱིར་ཏེ། འཁོར་ལོ་ཐ་མས་དེ་ལྟར་བསྟན་པ་གང་ཞིག་འཁོར་
ལོ་བར་ཐ་གཉིས་དགོངས་པ་གཅིག་པའི་ཕྱིར་ཏོ། ། དྲང་ངེས་རྣམ་
འབྱེད་ལས། འཁོར་ལོ་ཕྱི་མ་གཉིས་དགོངས་པ་གཅིག་ཡིན་ནོ། །
113



བྱང་ཆུབ་ལོ་མ་དཔེ་ཚོགས།
---
-
-
-
--
-
ཞེས་གསུངས་པའི་ཕྱིར། འཁོར་ལོ་བར་པས་གཞན་དབང་བདེན་
མེད་དུ་ཡང་བསྟན་ཏེ། དེས་དེ་ལྟར་དུ་སྒྲས་ཟིན་ལ་བསྟན་པའི་
ཕྱིར་ཏེ། དེས་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་
བདེན་མེད་དུ་སྒྲས་ཟིན་ལ་བསྟན་པའི་ཕྱིར་ཏེ། དྲང་ངེས་རྣམ་
འབྱེད་ལས། དེ་ཡང་བདག་མེད་པའི་དོན་གཏན་ལ་འབེབས་པའི་
དབང་དུ་བྱས་པ་སྟེ། དང་པོར་ཝ་ར་ཎ་སིར་གང་ཟག་གི་བདག་
མེད་གསུངས་ཤིང་ཕུང་པོ་ལ་སོགས་པའི་ཆོས་ལས་ཉུང་ཤས་ཅིག་མ་
གཏོགས་པ་བདེན་པར་གྲུབ་པ་མ་བཀག་ཅིང་བདེན་པར་ཡོད་པ་མང་
དུ་གསུངས་པའི་སྐོར་གཅིག་གོ དེ་ནས་རྣམ་དབྱེ་མ་མཛད་པར་
ཕུང་སོགས་ཀྱི་ཆོས་ཐམས་ཅད་བདེན་པར་གྲུབ་པ་བཀག་པའི་སྐོར་
གཅིག་གོ དེ་ནས་དེ་ལ་ངོ་བོ་ཉིད་དང་བོ་རང་གི་མཚན་ཉིད་ཀྱིས་
མ་གྲུབ་ཅིང་གཞན་གཉིས་རང་གི་མཚན་ཉིད་ཀྱིས་གྲུབ་པའི་ཚུལ་སོ་
སོར་ཕྱེ་བའི་སྐོར་གཅིག་བྱུང་བས་དེའི་དབང་དུ་མཛད་པ་སྟེ། ཞེས་
གསུངས་པའི་ཕྱིར། དེའི་དོན་ནི་བརྗོད་བྱའི་སྒོ་ནས་འཁོར་ལ་་
གསུམ་འཇོག་ ན་ འཁོར་ལོ་ གསུམ་ སོ་ སོའི་ མཚན་ གཞི་ གང་ ཞེ་ ན།
དང་པོར་ཝ་ར་ཎ་སིར་བརྗོད་བྱ་གང་ཟག་གི་བདག་མེད་གསུངས་
ཤིང་ཕུང་པོ་ལ་སོགས་པ་ཁམས་དང་སྐྱེ་མཆེད་དང་བདེན་པ་དང་
རྟེན་འབྲེལ་ནས་ལམ་གྱི་ཡན་ལག་གི་བར་གྱི་ཆོས་རྣམས་ཀྱི་ནང་ནས་
ཆོས་ཁམས་ཆོས་ཀྱི་སྐྱེ་མཆེད་འདུས་མ་བྱས་ཀྱི་ནམ་མཁའ་ལ་སོགས་
པ་ཉུང་ཤས་ཞིག་བདེན་མེད་དུ་བསྟན་པ་མ་གཏོགས་ ཕུང་སོགས་



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདུས་བྱས་རྣམས་ལ་བདེན་པར་གྲུབ་པ་མ་བཀག་ཅིང་བདེན་པར་
ཡོད་པ་མང་དུ་གསུངས་པའི་སྐོར་གཅིག་བྱུང་བ་དེ་འཁོར་ལོ་དང་
པོའི་མཚན་གཞི་ཡིན་ལ། དེ་ནས་བྱ་རྒོད་ཕུང་པོའི་རི་སོགས་སུ་
བདེན་པར་གྲུབ་མ་གྲུབ་ཀྱི་རྣམ་དབྱེ་དངོས་སུ་མ་མཛད་པར་གཟུགས་
ནས་རྣམ་མཁྱེན་གྱི་བར་གྱི་ཆོས་ཐམས་ཅད་བདེན་པར་གྲུབ་པ་བཀག་
ཅིང་བདེན་མེད་དུ་བསྟན་པའི་སྐོར་གཅིག་བྱུང་བ་དེ་འཁོར་ལོ་བར་
བའི་མཚན་གཞི་ཡིན་ལ། དེ་ནས་ཡངས་པ་ཅན་སོགས་སུ་གཟུགས་
ནས་རྣམ་མཁྱེན་གྱི་བར་གྱི་ཆོས་དེ་རྣམས་ལ་ཀུན་བརྟགས་གཞན་
དབང་ཡོངས་གྲུབ་གསུམ་གྱི་དབྱེ་བ་མཛད་ནས། ཀུན་བརྟགས་
བདེན་པར་མ་གྲུབ་ཅིང་གཞན་དབང་དང་ཡོངས་གྲུབ་གཉིས་བདེན་
པར་གྲུབ་པའི་ཚུལ་སོ་སོར་ཕྱེ་ནས་སྟོན་པའི་སྐོར་གཅིག་གསུངས་པ་
དེ་འཁོར་ལོ་ཐ་མའི་མཚན་གཞི་ཡིན་ནོ། །གསུམ་པ་རྩོད་པ་སྤོང་བ་ལ་
ཁོ་ན་རེ། འཁོར་ལོ་བར་པ་ཆོས་ཅན། ཁྱོད་ཀྱིས་གཞན་དབང་
བདེན་གྲུབ་ཏུ་མ་བསྟན་པར་ཐལ། ཁྱོད་གཞན་དབང་བདེན་མེད་
དུ་བསྟན་པའི་མདོ་ཡིན་པའི་ཕྱིར་ན་མ་ཁྱབ་སྟེ། དེ་ཆོས་ཅན།
ཁྱོད་ཀྱིས་གཞན་དབང་རང་གི་མཚན་ཉིད་ཀྱིས་གྲུབ་པར་མ་བསྟན་
པར་ཐལ། ཁྱོད་གཞན་དབང་རང་གི་མཚན་ཉིད་ཀྱིས་མ་གྲུབ་སྙམ་
དུ་ སྟོན་ པའི་ མདོ་ ཡིན་ པའི་ ཕྱིར། ཁྱབ་ པ་ ཁས། དེར་ ཐལ།
ཆོས་ཐམས་ཅད་སོ་སོར་མ་ཕྱེ་བར་རང་གི་མཚན་ཉིད་ཀྱིས་མ་གྲུབ་
སྙམ་དུ་སྟོན་པའི་མདོ་ཡིན་པའི་ཕྱིར། རྟགས་གྲུབ་སྟེ། དྲང་ངེས་
115



བྱང་ཆུབ་ལོ་མ་དཔེ་ཚོགས།
རྣམ་འབྱེད་ལས། ཆོས་རྣམས་ལས་སོ་སོར་མ་ཕྱེ་བར་རང་གི་མཚན་
ཉིད་ཀྱིས་གྲུབ་པ་དང་མ་གྲུབ་པར་བསྟན་པ་སྒྲ་ཇི་བཞིན་དུ་འཛིན་པ་
བཟློག་ནས། ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ།
དགོངས་འགྲེལ་ལས། ཆོས་ཐམས་ཅད་ངོ་བོ་ཉིད་དུ་མ་མཆིས་པ་
ཞེས་སོགས་གསུངས་པ་དེ་འཁོར་ལོ་བར་བ་ལ་འགལ་སྤོང་གི་དྲི་བ་
ཡིན་པའི་ཕྱིར། གཞན་ཡང་། འཁོར་ལོ་བར་བ་ལས་གཞན་་
དབང་བདེན་གྲུབ་བཀག་པར་ཐལ། དེ་ལས་ཕུང་སོགས་བདེན་
གྲུབ་བཀག་པའི་ཕྱིར་ཏེ། དྲང་ངེས་རྣམ་འབྱེད་ལས། དེ་ནས་
རྣམ་དབྱེ་མ་མཛད་པར་ཞེས་ སོགས་གསུངས་པའི་ཕྱིར། རྩ་བར་
འདོད་ན། འཁོར་ལོ་བར་བ་ཆོས་ཅན། ཁྱོད་ཀྱིས་གཞན་དབང་
བདེན་མེད་དུ་བསྟན་པར་ཐལ། ཁྱོད་ཀྱིས་དེ་བདེན་གྲུབ་བཀག་
པའི་ཕྱིར། རྟགས་ཁས། དེས་ན་ཞི་བ་འཚོ་ཡབ་སྲས་ཀྱི་སྐབས་སུ་
འཁོར་ལོ་ཐ་མ་དོན་དམ་ཡང་དག་འཕགས་ཞུས་ཀྱི་ལེའུ་ལས་སེམས་
ཙམ་པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་གཞག་དངོས་སུ་
བསྟན་ནས་དབུ་མ་བའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་
གཞག་བསྟན་བྱའི་གཙོ་བོར་བྱས་ནས་བསྟན་པར་ཁས་ལེན་དགོས་པ་
བཞིན་དུ། སྐབས་འདིར་ཡང་འཁོར་ལོ་ བར་ བས་དབུ་མ་བའི་་
འདོད་པ་ལྟར་གྱི་མཚན་ཉིད་གསུམ་གྱི་རྣམ་གཞག་དངོས་སུ་བསྟན་
ནས་སེམས་ཙམ་པའི་འདོད་པ་ལྟར་གྱི་མཚན་ཉིད་གསུམ་ གྱི་རྣམ་
གཞག་བསྟན་བྱའི་གཙོ་བོར་བྱས་ནས་བསྟན་པར་ཁས་ལེན་དགོས་པ་
116



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡིན་ནོ། །ཁོ་ན་རེ། འཁོར་ལོ་དང་པོས་ཆོས་ཁམས་དང་ཆོས་ཀྱི་སྐྱེ་
མཆེད་སོགས་འདུས་མ་བྱས་ཀྱི་ཆོས་རྣམས་བདེན་མེད་དུ་བསྟན་པ་
རང་རྒྱུད་པ་རྣམས་ཀྱིས་བཞེད་པར་ཐལ། དྲང་ངེས་རྣམ་འབྱེད་
ལས། ཉུང་ཤས་ཅིག་མ་གཏོགས་ཞེས་སོགས་གསུངས་པ་དེ་ཐལ་
འགྱུར་ བའི་ གྲུབ་ མཐར་ ཤོར་ བ་ མ་ ཡིན་ པའི་ ཕྱིར། འདོད་ན།
རང་རྒྱུད་པས་འཁོར་ལོ་དང་བོ་ལས་འདུས་མ་བྱས་རྣམས་བདེན་མེད་
དུ་བསྟན་པར་ཁས་ལེན་པར་ཐལ་ལོ། ། འདོད་ན། དེས་ཐེག་་་་
དམན་ཐུན་མོང་མ་ཡིན་པའི་མདོ་ལས་བདེན་མེད་བསྟན་པར་ཁས་
ལེན་པར་ཐལ་ལོ། །འདོད་ན། དེས་དེ་ལས་ཆོས་ཀྱི་བདག་མེད་ཕྲ་
མོ་བསྟན་པར་ཁས་ལེན་པར་ཐལ་ལོ། །ཟེར་ན་མ་ཁྱབ། སྐྱོན་མེད་
དེ། རང་རྒྱུད་པ་རྣམས་ཀྱིས་འཁོར་ལོ་དང་པོར་དངོས་སྨྲ་བས་
འདོད་པ་ལྟར་གྱི་བདེན་མེད་བསྟན་པར་འདོད་པའི་ཕྱིར། །
གཉིས་པ་བློ་གྲོས་མི་ཟད་པའི་མདོ་ལ་སོགས་པ་སྒྲ་ཇི་བཞིན་པ་
ལ་བརྟེན་ནས་དྲང་ངེས་འབྱེད་པ་དབུ་མ་བའི་ལུགས་ལ་དཔྱད་པ་ལ།
ལེགས་ལྡན་འབྱེད་ཀྱི་ལུགས་དང་། ཞི་འཚོ་ཡབ་སྲས་ཀྱི་ལུགས་་
དང་། འཕགས་ སེང་གང་གི་རྗེས་སུ་ འབྲང་ བའོ། ། དང་ པོ་ ནི།
ལེགས་ལྡན་འབྱེད་ཀྱིས་འཕགས་པའི་དགོངས་པ་ལྟར་བཀྲལ་བ་ལ་
ཞེས་ སོགས་ ཀྱི་ སྐབས་ སུ་ གསུམ་ ལས། དང༌ པོ་ ལ། ཁ་ ཅིག
སློབ་དཔོན་ལེགས་ལྡན་འབྱེད་ཀླུ་སྒྲུབ་གྱི་དགོངས་པ་རང་རྒྱུད་དུ་
འགྲེལ་བའི་འགྲེལ་བྱེད་ཀྱི་དང་པོ་ཡིན་ཟེར་ན། མི་འཐད་དེ་དེའི་
117



བྱང་ཆུབ་ལོ་མ་དཔེ་ཚོགས།
=
གོང་དུ་དེ་བ་ཤར་མས་འགྲེལ་བ་དཀར་པོ་རྣམ་པར་འཆར་བར་ཀླུ་
སྒྲུབ་ཀྱི་དགོངས་པ་རང་རྒྱུད་དུ་བཀྲལ་བའི་ཕྱིར་ཏེ། ལེགས་ལྡན་
འབྱེད་ཀྱིས་ཀྱང་དཀར་པོ་རྣམ་པར་འཆར་བའི་རྗེས་སུ་འབྲངས་ནས་
ཀླུ་སྒྲུབ་ཀྱི་དགོངས་པ་རང་རྒྱུད་དུ་བཀྲལ་བའི་ཕྱིར་ཏེ། དྲང་ངེས་
རྣམ་འབྱེད་ལས། ལེགས་ལྡན་འབྱེད་ནི་དེ་བ་ཤར་མའི་འགྲེལ་བ་
དཀར་པོ་རྣམ་པར་འཆར་བའི་རྗེས་སུ་འབྲང་བར་སྤྱན་རས་གཟིགས་
བརྟུལ་ཞུགས་ ཀྱིས་ བཤད་དོ། ། ཞེས་ གསུངས་ པའི་ཕྱིར། ། ཡང་།
དྲང་ངེས་རྣམ་འབྱེད་ལས། དེ་ཡང་ལྟོ་ལྡིར་བ་ལ་བུམ་པ་ཞེས་་་
བཏགས་པའི་བརྡས་བཞག་པའི་ཡུལ་དོན་དམ་པར་གྲུབ་པ་འགོག་པ་
ལ་དབུ་མའི་རིགས་པ་དགོས་ཞེས་སྨྲ་བ་ཡིན་ཏེ། རྟོག་གེ་འབར་བ་
ལས། ལྐུགས་པ་དང་འོན་པ་ལ་སོགས་པ་བརྡ་མི་ཤེས་པས་ཀྱང་
བུམ་པ་ལ་སོགས་པའི་དོན་ཤེས་ཤིང་། བ་ལང་ལ་སོགས་པས་ཀྱང་
དྲི་དང་གཟུགས་ལ་སོགས་པ་ལས་རང་གཞན་གྱི་བུ་ཤེས་ནུས་པས་
མིང་གི་བརྡས་བཞག་པ་དངོས་པོའི་དེ་ཁོ་ན་ཉིད་དུ་མི་གནས་པ་རྣལ་
འབྱོར་སྤྱོད་པ་བ་དང་དབུ་མ་བ་གཉིས་ཀ་ལ་འདྲ་བར་བཤད་པས་
སོ། །ཞེས་གསུངས་པའི་དོན་ལ་ཁ་ཅིག ལྟོ་ལྡིར་བ་ལ་བུམ་པ་ཞེས་
བརྡས་བཞག་ཙམ་གྱི་ཡུལ་དོན་དམ་པར་གྲུབ་པ། འགོག་པ་ལ་དབུ་
མའི་རིགས་པ་མི་དགོས་ཏེ་དགོས་ན་ལྟོ་ལྡིར་བ་ཤེས་པ་བུམ་པའི་བརྡ་
ལ་ལྟོས་པར་ཐལ། ལྟོ་ལྡིར་བ་བུམ་པ་ཞེས་པའི་མིང་བརྡས་བཞག་
ཙམ་གྱི་ཡུལ་ཡིན་པའི་ཕྱིར། འདོད་ན། ལྐུགས་པ་དང་འོན་པ་ལ་
118



ས
་བ
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
སོགས་པས་ལྟོ་ལྡིར་བ་རྟོགས་པ་མེད་པར་ཐལ་ལོ། །ཞེས་ཟེར། འོ་
ན། ལྟོ་ལྡིར་བ་བུམ་པ་ཞེས་པའི་བརྡས་བཞག་ཙམ་ཡིན་པར་ཐལ།
ལྟོ་ལྡིར་བ་ཡོད་པ་གང་ཞིག མིང་བརྡས་བཞག་ཙམ་ཡོད་པའི་ཕྱིར་
ཏེ། འགྲེལ་བ་དོན་གསལ་ལས། གཟུགས་ནས་སངས་རྒྱས་ཞེས་
བྱ་བའི་བར་གྱི་ཆོས་ཐམས་ཅད་བརྡར་བཏགས་པའི་ཆོས་ཐ་སྙད་པ་
ཡིན་ནོ། །ཞེས་དང་། རྣམ་བཤད་སྙིང་པོ་རྒྱུན་ལས། ཆོས་ཐམས་
ཅད་བརྡ་ཙམ་བཏགས་པ་ཙམ་དུ་ཁོང་དུ་ཆུད་པའི་སྒོ་ནས་ཚུལ་་་
ཁྲིམས་དང་བཟོད་པའི་ཕར་ཕྱིན་ལ་འགོད་པའི་ཕྱིར། ཞེས་་་་་་་
གསུངས་པའི་ཕྱིར། གཞན་ཡང་། དབུ་མ་རང་རྒྱུད་པས་མིང་
བརྡས་བཞག་ཙམ་ཁས་ལེན་པར་ཐལ། དེས་མིང་བརྡས་བཞག་
ཙམ་ཞེས་པའི་ཙམ་སྒྲས་བློ་ལ་སྣང་བའི་དབང་གིས་བཞག་པ་མ་ཡིན་
པའི་ཡོད་པ་གཅོད་ཅིང་རང་ངོས་ནས་གྲུབ་པ་མི་གཅོད་པར་བཞེད་
པའི་ཕྱིར་ཏེ། དྲང་ངེས་རྣམ་འབྱེད་ལས། དེའི་ཕྱིར་གསུང་རབ་
དང་ཀུན་རྫོབ་དང་མིང་དང་བརྡ་དང་བཏགས་པ་ཙམ་དུ་གསུངས་
པའི་ཙམ་གྱི་སྒྲས་གང་གཅོད་པ་ཡང་མི་མཐུན་ནོ། ། ཞེས་གསུངས་
པའི་ཕྱིར། ཁོ་ན་རེ། ཊཱིཀ་ཆེན་དགོངས་པ་རབ་གསལ་ལས།
དེ་ལྟར་ན་བློ་ལ་སྣང་བའི་དབང་གིས་བཞག་པ་མ་ཡིན་པའི་ སྡོད་་
ལུགས་མེད་ཀྱང་། དེའི་དབང་གིས་བཞག་པའི་སྡོད་ལུགས་མིང་དུ་
བཏགས་པ་ཙམ་མིན་པ་ཅིག་ཡོད་པ་ལུགས་འདི་ལ་མི་འགལ་པས།
ཞེས་གསུངས་པ་མི་འཐད་པར་ཐལ། རང་རྒྱུད་པས་ཆོས་ཐམས་
J



བྱང་ཆུབ་ལོ་མ་དཔེ་ཚོགས།
-
-
-
-
-
-
-
----
-
--
--
-
-
-
ཅད་ མིང་ བརྡས་ གཞག་ཙམ་ དུ་ ཁས་ལེན་ པའི་ ཕྱིར་ན་ མ་ ཁྱབ་ སྟེ།
མིང་གིས་ཕར་བཞག་ཙམ་མ་ཡིན་པའི་གདགས་གཞི་རང་ངོས་ནས་
གྲུབ་པ་ཅིག་ཡོད་པ་རང་རྒྱུད་པའི་ལུགས་འདི་ལ་མི་འགལ་བ་ཞེས་
པའི་དོན་ཡིན་པའི་ཕྱིར་ཏེ། དེའི་འཕྲོ་ཉིད་དུ་དེའི་ཕྱིར། དབུ་མ་
བ་གཉིས་ཀྱི་དགག་བྱ་ལ་བློའི་ངོར་མི་འདྲ་བ་ཆེན་པོ་འོང་ངོ་། །ཞེས་
གསུངས་པའི་ཕྱིར། ཡང་ཁ་ཅིག ལྟོ་ལྡིར་བ་བུམ་པའི་བརྡའི་
ཡུལ་ཡིན་པ་དོན་དམ་པར་གྲུབ་པ་འགོག་པ་ལ་དབུ་མའི་རིགས་པ་མི་
དགོས་ཏེ། དེ་སེམས་ཙམ་པའི་རིགས་པས་ཀྱང་འགོག་ནུས་པའི་
ཕྱིར་ཟེར་ན། ལྟོ་ལྡིར་བ་བུམ་པའི་བརྡའི་ཡུལ་ཡིན་པ་དོན་དམ་
པར་མེད་པར་རྟོགས་པའི་ སེམས་ཙམ་པ་ཡོད་པར་ཐལ། དམ་་་
བཅའ་འཐད་པའི་ཕྱིར། འདོད་ན། ལྟོ་ལྡིར་བ་བུམ་པའི་བརྡའི་
ཡུལ་ཡིན་པ་ཆོས་ཅན། ཁྱོད་དོན་དམ་པར་མེད་པར་རྟོགས་པའི་
སེམས་ཙམ་པ་མེད་པར་ཐལ། ཁྱོད་དོན་དམ་པར་མེད་པ་དོན་དམ་
བདེན་པ་ཡིན་པའི་ཕྱིར་ཏེ། ཁྱོད་གཞི་གྲུབ་པའི་ཕྱིར། ཡང་ཁ་
ཅིག ལྟོ་ལྡིར་བ་བུམ་པའི་མིང་བརྡའི་ཡུལ་ཡིན་པ་དོན་དམ་པར་
གྲུབ་པ་འགོག་པ་ལ་དབུ་མའི་རིགས་པ་དགོས་ཀྱང་དེ་འགོག་པ་ལ་
དབུ་མའི་རིགས་པ་མི་དགོས་ཏེ། དེ་སེམས་ཙམ་པའི་རིགས་པས་
ཀྱང་འགོག་པའི་ཕྱིར་ཏེ། དྲང་ངེས་རྣམ་འབྱེད་ལས། མིང་གི་
བརྡས་བཞག་པ་དངོས་པོའི་དེ་ཁོ་ན་ཉིད་དུ་མི་གནས་པ། ཞེས་
གསུངས་པའི་ཕྱིར། ཞེས་གསུངས་སོ། ། དེ་ལྟར་ན་ཀུན་བརྟགས་
120



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དོན་དམ་པར་གྲུབ་པ་འགོག་པ་ལ་དབུ་མའི་རིགས་པ་མི་དགོས་པར་
ཐལ། དམ་བཅའ་འཐད་པའི་ཕྱིར། འདོད་ན། ཀུན་བརྟགས་
མཚན་ཉིད་ངོ་བོ་ཉིད་མེད་པའི་དོན་འཆད་པ་ལ་དབུ་མའི་རིགས་པ་
མི་དགོས་པར་ཐལ་ལོ། །འདོད་མི་ནུས་ཏེ། དྲང་ངེས་རྣམ་འབྱེད་
ལས། ། དེས་ན་ངོ་བོ་དང་ཁྱད་པར་དུ་ཀུན་བརྟགས་པའི་ཀུན་་་་་
བརྟགས་མཚན་ཉིད་ངོ་བོ་ཉིད་མེད་པར་བསྟན་འདོད་པས་ནི་དབུ་
མའི་རིགས་པ་འདོད་པར་བྱའོ། ། ཞེས་ཤེས་རབ་སྒྲོན་མ་ལས་་་་་་་
གསུངས་སོ། །ཞེས་གསུངས་པའི་ཕྱིར། ཁ་ཅིག ལྟོ་ལྡིར་བ་བུམ་
པ་ཞེས་པའི་བརྡས་བཞག་ཙམ་གྱི་ཡུལ་ཡིན་པ་དོན་དམ་པར་མེད་
པར་རྟོགས་པ་ལ་དབུ་མའི་རིགས་པ་དགོས་པ་མ་ཡིན་ཞེས་པའི་དོན་
ནོ་ཟེར་བ་མི་འཐད་དེ། དེ་དོན་དམ་པར་མེད་པ་གནས་ལུགས་
མཐར་ཐུག་ཡིན་པའི་ཕྱིར། ཁ་ཅིག གཟུགས་གཟུགས་ཞེས་པའི
སྒྲ་འཇུག་པའི་འཇུག་གཞིར་དོན་དམ་པར་མེད་པར་རྟོགས་པ་ལ་དབུ་
མའི་རིགས་པ་མི་དགོས་ཞེས་པའི་དོན་ཡིན་ནོ། ། ཞེས་ཟེར་བ་མི་་
འཐད་དེ། དེ་དོན་དམ་པར་མེད་པ་གནས་ལུགས་མཐར་ཐུག་ཡིན་
པའི་ཕྱིར་ཏེ། གཟུགས་ལོངས་སྤྱོད་བྱར་བདེན་པར་མ་གྲུབ་པ་་་
གནས་ལུགས་མཐར་ཐུག་ཡིན་པའི་ཕྱིར། ཁ་ཅིག་གཟུགས་་་་་་་་
གཟུགས་འཛིན་རྟོག་པའི་ཞེན་གཞིར་དངོས་པོའི་གནས་ཚོད་ཀྱི་ངོས་
ནས་ མ་ གྲུབ་ པར་ རྟོགས་ པ་ ལ་ དབུ་ མའི་ རིགས་ པ་ མི་ དགོས་ ཏེ།
གཟུགས་དེར་མ་གྲུབ་པར་འདོད་པ་ལ་དབུ་སེམས་གཉིས་ཀ་མཚུངས་
121



བྱང་ཆུབ་ལོ་མ་དཔེ་ཚོགས།
པའི་ཕྱིར། དེས་ན་ལེགས་ ལྡན་འབྱེད། ཞི་བ་འཚོ་ཡབ་སྲས།
འཕགས་སེང་རྣམས་དེ་དེར་རང་ངོས་ནས་མ་གྲུབ་པར་འདོད་ པ་
མཚུངས་ཀྱང་དེ་དེར་རང་གི་མཚན་ཉིད་ཀྱིས་མ་གྲུབ་པར་འདོད་པ་
མི་མཚུངས་ཏེ། ལེགས་ལྡན་འབྱེད་ཀྱིས་དེ་དེར་རང་གི་མཚན་ཉིད་
ཀྱིས་གྲུབ་པར་འདོད། འཕགས་སེང་གཉིས་ཀྱིས་དེ་དེར་རང་གི་
མཚན་ཉིད་ཀྱིས་མ་གྲུབ་པར་འདོད་པའི་ཕྱིར། ཞེས་ཟེར་བ་མི་
འཐད་དེ། རང་རྒྱུད་པའི་ལུགས་ལ་གཟུགས་གཟུགས་འཛིན་རྟོག་
པའི་ཞེན་གཞིར་དངོས་པོའི་གནས་ཚོད་ཀྱིས་ངོས་ནས་མ་གྲུབ་པའི་
དོན། དེ་དེར་དོན་དམ་པར་མ་གྲུབ་པ་ལ་བྱེད་དམ། དེ་དེར་མེད་
པ་ལ་བྱེད། དང་པོ་ལྟར་ན་དེ་དེར་མ་གྲུབ་པར་རྟོགས་པ་ལ་དབུ་
མའི་རིགས་པ་དགོས་པར་ཐལ། དེ་དེར་མ་གྲུབ་པ་གནས་ལུགས་
མཐར་ཐུག་ཡིན་པའི་ཕྱིར། གཉིས་པ་ལྟར་ན། དེ་དེར་རང་གི་
མཚན་ཉིད་ཀྱིས་མ་གྲུབ་པར་ཐལ་བའི་སྐྱོན་ཡོད་པའི་ཕྱིར། གཞན་
ཡང་། ལེགས་ལྡན་འབྱེད་གཞིར་ཞོག གཟུགས་རང་འཛིན་རྟོག་
པའི་ཞེན་གཞིར་དངོས་པོའི་གནས་ཚོད་ཀྱི་ངོས་ནས་གྲུབ་པར་ཐལ།
གཟུགས་རང་འཛིན་རྟོག་པའི་ཞེན་གཞིར་ཡོད་པ་གང་ཞིག ཡོད་
ན་དངོས་པོའི་གནས་ཚོད་ཀྱི་ངོས་ནས་ཡོད་དགོས་པའི་ཕྱིར། དང་
པོ་ གྲུབ་ སྟེ། དེ་ དེར་ རང་ གི་ མཚན་ ཉིད་ ཀྱིས་ གྲུབ་ པའི་ ཕྱིར།
རྟགས་གཉིས་པ་བུད་དོ། །འཕགས་སེང་ལུགས་ལ་ཡང་དེ་དེར་རང་
གི་ མཚན་ ཉིད་ ཀྱིས་ གྲུབ་ པར་ ཐལ། དེ་ དེར་ ཡོད་ པ་ གང་ ཞིག་
122



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེའི་ལུགས་ལ་ཡོད་ན་རང་གི་མཚན་ཉིད་ཀྱིས་གྲུབ་དགོས་པའི་ཕྱིར།
གཉིས་པ་རང་ལུགས་ནི། སློབ་དཔོན་ལེགས་ལྡན་འབྱེད་ཀྱིས་མདོ་
སྡེ་དགོངས་འགྲེལ་དབུ་མའི་བཀར་བཞེད་དེ། དེས་ཀུན་བརྟགས་
དོན་དམ་པར་མེད་པ་དགོངས་འགྲེལ་ལས་ཀུན་བརྟགས་མཚན་ཉིད་
ངོ་བོ་ཉིད་མེད་པར་གསུངས་པའི་དོན་དང་། གཞན་དབང་དོན་
དམ་པར་སྐྱེ་བ་མེད་པ་དགོངས་འགྲེལ་ལས་གཞན་དབང་སྐྱེ་བ་ངོ་བོ་
ཉིད་མེད་པར་གསུངས་པའི་དོན་དང་། གཞན་དབང་བདེན་པར་
མེད་བཞིན་དུ་བདེན་པར་སྣང་བ་སྒྱུ་མ་ལྟ་བུ་ཡིན་པ་དེ་དགོངས་་
འགྲེལ་ལས། གཞན་དབང་སྒྱུ་མ་ལྟ་བུར་གསུངས་པའི་དོན་དུ་་་
བཞེད་པའི་ཕྱིར། དང་པོ་གྲུབ་སྟེ། དེས་ཀུན་བརྟགས་རང་གི་
མཚན་ཉིད་ཀྱིས་མ་གྲུབ་པ་དགོངས་འགྲེལ་ལས་ཀུན་བརྟགས་མཚན་
ཉིད་ངོ་བོ་ཉིད་མེད་པར་གསུངས་པའི་དོན་དུ་སེམས་ཙམ་པས་ཁས་
བླངས་པ་ལ། གནོད་བྱེད་ཀྱི་རིགས་པ་གཉིས་བསྟན་ནས་མདོ་དེའི་
དགོངས་པ་དབུ་མར་འགྲེལ་བར་མཛད་པར་བྱའི་གནོད་བྱེད་ཀྱི་་་
རིགས་པ་གཉིས་ནི། ཀུན་བརྟགས་རང་གི་མཚན་ཉིད་ཀྱིས་མ་གྲུབ་
པའི་དོན་ཀུན་བརྟགས་འདོགས་བྱེད་ཀྱི་མིང་དང་རྟོག་པ་རང་གི་
མཚན་ཉིད་ཀྱིས་མ་གྲུབ་པ་ལ་བྱེད་དམ། བཏགས་དོན་ཀུན་་་་་
བརྟགས་རང་གི་མཚན་ཉིད་ཀྱིས་མ་གྲུབ་པ་ལ་བྱེད། དང་པོ་ལྟར་
ན་གཞན་དབང་ལ་སྐུར་འདེབས་སུ་འགྱུར་ཏེ། དེ་ལྟར་སྨྲ་བས་ཀུན་
བརྟགས་འདོགས་བྱེད་ཀྱི་སྒྲ་རྟོག་མེད་པར་བསྟན་པའི་ཕྱིར། དེ་
123



བྱང་ཆུབ་ལོ་མ་དཔེ་ཚོགས།
ལྟར་ཡང་ཤེས་རབ་སྒྲོན་མ་ལས། དེ་ལ་འདིར་གལ་ཏེ་གཟུགས་ཞེས་
བྱ་བར་ཡིད་ལ་བརྗོད་པ་དང་ཚིག་ཏུ་བརྗོད་པའི་ཀུན་བརྟགས་པའི་
ངོ་བོ་ཉིད་གང་ཡིན་པ་དེར་འདོད་དོ་ཞེ་ན་ནི། དངོས་པོ་ལ་སྐུར་བ་
འདེབས་པ་ཡིན་ཏེ་ཡིད་ལ་བརྗོད་པ་དང་ཚིག་ཏུ་བརྗོད་པ་ལ་སྐུར་བ་
འདེབས་པའི་ཕྱིར་རོ། ། ཞེས་ གསུངས། གཉིས་པ་ལྟར་ན་ཀུན་་་་
བརྟགས་ལ་སྐུར་བ་འདེབས་པ་ཡིན་ནོ། ། ཡང་ཤེས་རབ་སྒྲོན་མར། །
ཅི་སྟེ་གང་ཡང་རུང་བས་དེ་གཉིས་ཀྱི་དོན་ཀུན་བརྟགས་པ་དེ་མེད་དེ།
དཔེར་ན་ཐག་པ་ལ་སྦྲུལ་གྱི་བློ་བཞིན་ནོ་ཞེ་ན་ནི། ཀུན་བརྟགས་པ་
མེད་པ་མ་ཡིན་ཏེ། དེ་ལ་རྣམ་པ་འདྲ་བས་བློ་གྲོས་འཁྲུལ་པས་ཀུན་
བརྟགས་པའི་དོན་མེད་ཀྱང་ཐ་སྙད་དུ་སྦྲུལ་འཁྱིལ་བ་ལ་དེ་མེད་པ་མ་
ཡིན་པའི་ཕྱིར་རོ། །ཞེས་གསུངས་པས་དེ་སྒྲ་ཇི་བཞིན་པར་མི་བཞེད་
དེ། དེས་ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་ཉིད་གང་ཞེ་
ན། ཞེས་སོགས་ཀྱི་སྐབས་ནས་བསྟན་པའི་ཀུན་བརྟགས་རང་གི་
མཚན་ཉིད་ཀྱིས་གྲུབ་པར་བཞེད་པ་གང་ཞིག དེའི་དངོས་བསྟན་
གྱི་ཀུན་བརྟགས་དེ་མདོ་དེའི་སྒྲས་ཟིན་ལ་རང་གི་མཚན་ཉིད་ཀྱིས་མ་
གྲུབ་པར་བསྟན་པར་བཞེད་པའི་ཕྱིར། དང་པོ་གྲུབ་སྟེ། ཀུན་
བརྟགས་ པ་ མེད་ པ་མ་ཡིན་ཏེ། ཞེས་ སོགས་ གསུངས་ པའི་ ཕྱིར།
གཉིས་པ་གྲུབ་སྟེ། དེའི་སྐབས་ནས་དངོས་སུ་བསྟན་པའི་ཀུན་་་
བརྟགས་རང་གི་མཚན་ཉིད་ཀྱིས་མ་གྲུབ་པ་མདོ་དེའི་སྒྲས་ཟིན་གྱི་
དོན་དུ་འཆད་པ་ལ་དབུ་སེམས་གཉིས་ལ་མི་འདྲ་བ་མེད་པའི་ཕྱིར།
124



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་ཡང་ལྟོ་ལྡིར་བ་ཞེས་སོགས་ཀྱི་དོན་ནི། གཟུགས་སོགས་ཀྱི་དངོས་
པོ་རྣམས་དོན་དམ་པར་མ་གྲུབ་པར་སྨྲ་ན་དབུ་མ་པའི་རྗེས་སུ་འབྲང་
དགོས་ཞེས་པའི་དོན་ཡིན་གྱི། ལྟོ་ལྡིར་བ་བུམ་པ་ཞེས་པའི་སྒྲ་་་་
འཇུག་པའི་འཇུག་གཞི་ཡིན་པ་དེ་ལྟོ་ལྡིར་བའི་སྡོད་ལུགས་ཀྱི་ངོས་
ནས་མ་གྲུབ་པར་རྟོགས་པ་ལ་དབུ་མའི་རིགས་པ་དགོས་ཞེས་པའི་
དོན་མ་ཡིན་ཏེ། སེམས་ཙམ་པའི་རིགས་པ་ལ་བརྟེན་ནས་ཀྱང་དེ་
ལྟར་རྟོགས་ནུས་པའི་ཕྱིར་ཏེ། མིང་གི་བརྡས་བཞག་པ་དངོས་པོའི་
དེ་ཁོ་ན་ཉིད་དུ་གནས་པ་འགོག་པའི་རིགས་པ་དབུ་སེམས་གཉིས་
མཚུངས་པའི་ཕྱིར། རིགས་པ་ནི་བརྡ་མི་ཤེས་པའི་ལྐུགས་པ་དང་
འོན་པ་ལ་སོགས་པས་ཀྱང་ལྟོ་ལྡིར་བ་མཐོང་ཙམ་ནས་ལྟོ་ལྡིར་བ་འདི་
བུམ་པའོ། །སྙམ་པའི་བློ་སྐྱེ་བར་ཐལ། ལྟོ་ལྡིར་བ་བུམ་པ་ཞེས་པའི་
སྒྲ་འཇུག་པའི་འཇུག་གཞི་ཡིན་པ་དེ། ལྟོ་ལྡིར་བའི་སྡོད་ལུགས་ཀྱི་
ངོས་ནས་གྲུབ་པའི་ཕྱིར། རྟགས་ཁས། གཞན་ཡང༌། བ་ལང་
ལ་སོགས་པས་ཀྱང་དྲི་དང་གཟུགས་ལ་སོགས་པས་རང་གཞན་གྱི་བུ་
མཐོང་ཙམ་ནས་ནོག་སོགས་འདུས་པའི་གོང་བུ་འདི་ནི་བ་ལང་ངོ༌། །
སྙམ་པའི་བློ་སྐྱེ་བར་ཐལ། ནོག་སོགས་འདུས་པའི་གོང་བུ་བ་ལང་
ཞེས་པའི་སྒྲ་འཇུག་པའི་འཇུག་གཞི་ཡིན་པ་དེ་ནོག་སོགས་འདུས་པའི་
གོང༌ བུའི་ སྡོད་ ལུགས་ ཀྱི་ ངོས་ ནས་ གྲུབ་ པའི་ ཕྱིར། སྨྲས་ པ།
གཞུང་དོན་ལེགས་པར་རྟོགས་འདོད་ཤེས་ལྡན་དག། ལེགས་པར་
བཤད་པའི་གྲུ་གཟིངས་འདིར་ཞུགས་ཏེ། ། དྲང་ངེས་རྟོགས་པའི་ཕ་
125



བྱང་ཆུབ་ལོ་མ་དཔེ་ཚོགས།
རོལ་སོན་གྱུར་ནས། །ཟབ་དོན་ནོར་བུས་རང་གཞན་ཚིམ་པར་་་་་
མཛོད། །ཅེས་པ་ནི་བར་སྐབས་ཀྱི་ཚིགས་སུ་བཅད་པའོ། ། །
དྲང་ངེས་རྣམ་འབྱེད་ལས། ཕྱི་རོལ་བཀག་པ་དེ་མདོ་གང་གི་
ཡང་དོན་མིན་པར་བཞེད་དམ་དཔྱད་པར་བྱའོ། །ཞེས་པའི་དོན་ལ་
ཁ་ཅིག སློབ་དཔོན་ལེགས་ལྡན་འབྱེད་ཀྱིས་ཕྱི་དོན་མེད་པར་སྟོན་
པའི་མདོ་མི་བཞེད་པ་ལུང་དེའི་དོན་ཡིན་ཏེ། དེས་ཕྱི་རོལ་སྣང་བ་
ཡོད་མིན་ཏེ། །ཞེས་པས་ཀྱང་ཕྱི་དོན་མེད་པར་མ་བསྟན་པར་བཞེད།
ཁམས་གསུམ་འདི་ནི་སེམས་ཙམ་མོ། ། ཞེས་པས་ཀྱང་ཕྱི་དོན་མེད་
པར་མ་བསྟན་པར་བཞེད་པའི་ཕྱིར། ཞེས་གསུངས། དེ་ལ་ཁ་
ཅིག དེས་ཕྱི་དོན་མེད་པར་སྟོན་པའི་མདོ་ཁས་ལེན་ཏེ། བྱམས་
ཞུས་ཀྱི་ལེའུར། བཅོམ་ལྡན་འདས་ཏིང་ངེ་འཛིན་གྱི་སྤྱོད་ཡུལ་
གཟུགས་ཅན་གང་ལགས་པ་དེ་སེམས་ལས་ཐ་དད་པ་ཞེས་བགྱི་བའམ།
ཐ་དད་པ་མ་ཡིན་ཞེས་བགྱི། བྱམས་པ་ཐ་དད་པ་མ་ཡིན་ཞེས་་
བྱའོ། །ཞེས་པས་ཕྱི་དོན་མེད་པར་དངོས་སུ་བསྟན་པར་བཞེད་པའི་
ཕྱིར། མདོ་དེས་ཕྱི་དོན་བཀག་པར་དབུ་མ་པ་གཞན་བཞེད་ཅིང་དེ་
ལ་སློབ་དཔོན་ལེགས་ལྡན་འབྱེད་ཀྱིས་དགག་གཞག་མ་མཛད་ཅིང་
དེས་མདོ་དེ་མ་གཟིགས་པ་ཡང་མ་ཡིན་པའི་ཕྱིར་དང་དེས་དེ་མཚན་
ཉིད་ལ་ལྡེམ་པོར་དགོངས་པའི་མདོར་ཁས་ལེན་པའི་ཕྱིར་ཟེར་ན་མི་
འཐད་དེ། བྱམས་ཞུས་ཀྱི་ལེའུར་དེ་ལྟར་གསུངས་པའི་དོན་་་་་་་
གཟུགས་དེ་སེམས་ལས་དོན་དམ་པར་ཐ་དད་པ་མ་ཡིན་ཞེས་པའི་
126



-
--
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དོན་དུ་ལེགས་ལྡན་འབྱེད་བཞེད་པའི་ཕྱིར། ཕྱི་རོལ་སྣང་བ་ཡོད་
མིན་ཏེ། ། ཞེས་སོགས་ཀྱི་མདོ་ཕྱི་དོན་མེད་པར་དངོས་སུ་སྟོན་པའི་
དབུ་ མའི་ བཀར་ སློབ་ དཔོན་ ཀ་ མ་ ལ་ ཤཱི་ ལས་ བཞེད་ པ་ གང་ ཞིག
སློབ་དཔོན་འདི་གཉིས་མདོ་སྡེ་དགོངས་འགྲེལ་གྱི་དོན་འཆད་ཚུལ་ལ་
དགོངས་པ་གཅིག་པའི་ཕྱིར། རང་ལུགས་ནི། དེས་ཕྱི་དོན་མེད་
པར་སྟོན་པའི་མདོ་ཁས་ལེན་ཏེ། དེས་ཀུན་གཞི་རྣམ་ཤེས་ཡོད་པར་
སྟོན་པའི་མདོ་ཁས་ལེན་པ་གང་ཞིག དེ་ཡིན་ན་ཕྱི་དོན་མེད་པར་
སྟོན་པའི་མདོ་ཡིན་དགོས་པར་ལེགས་ལྡན་འབྱེད་ཀྱིས་བཞེད་པའི་
ཕྱིར། དེའི་དོན་ཕྱི་དོན་མེད་པར་སྒྲས་ཟིན་ལ་སྟོན་པའི་མདོ་མི་
བཞེད་པའི་དོན་ནོ། །རྩོད་པ་སྤོང་བ་ལ་ཁོ་ན་རེ། ལྟོ་ལྡིར་བ་བུམ་
པ་ཞེས་པའི་མིང་བརྡའི་ཡུལ་དུ་ལྟོ་ལྡིར་བའི་སྡོད་ལུགས་ཀྱི་ངོས་ནས་
མ་ གྲུབ་ པར་ ཐལ། དམ་ བཅའ་ འཐད་ པའི་ ཕྱིར་ ན་ མ་ ཁྱབ།
འདོད་མི་ནུས་ཏེ། ལྟོ་ལྡིར་བ་དེའི་ཡུལ་དུ་རང་ངོས་ནས་གྲུབ་པའི་
ཕྱིར་ཏེ། དེ་དེའི་ཡུལ་དུ་གྲུབ་པ་གང་ཞིག ཡོད་ན་རང་ངོས་ནས་
གྲུབ་དགོས་པའི་ཕྱིར་ཞེས་ཟེར། ཁོ་ན་རེ། ལེགས་ལྡན་འབྱེད་
ཀྱིས། ཁམས་གསུམ་འདི་ནི་སེམས་ཙམ་མོ་ཞེས་སོགས་ཀྱིས་ཕྱི་དོན་
མེད་པར་བསྟན་པར་བཞེད་པར་ཐལ། དེས་ཕྱི་དོན་མེད་པར་་་་
བསྟན་ པའི་ མདོ་ ཁས་ ལེན་ པའི་ ཕྱིར་ ན་ མ་ ཁྱབ། གཉིས་ པ་ནི།
དེའི་དོན་དུ་བཅོམ་ལྡན་འདས་ཀྱིས་སྐྱེ་བ་མེད་པ་ལ་སོགས་པ་བསྟན་
པ་ཞེས་ སོགས་ ཀྱི་ སྐབས་ སུ་ གསུམ་ལས། དང་པོ་ནི། ཁ་ཅིག
127



བྱང་ཆུབ་ལོ་མ་དཔེ་ཚོགས། །
རང་རྒྱུད་པའི་ལུགས་ལ་ཡང་འགལ་སྤོང་ཞུས་ཚུལ་ཡོད་དེ། འཁོར་
ལོ་དང་པོར་གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་ཐམས་
ཅད་ལ་རང་གི་མཚན་ཉིད་ཀྱིས་གྲུབ་པའི་ངོ་བོ་དང་སྐྱེ་འགག་ཡོད་
པར་བཀའ་སྩལ། བར་བར་སྐྱེ་འགག་མེད་པར་བཀའ་སྩལ་བ་་་
གཉིས་སྒྲས་ཟིན་ལྟར་ན་འགལ་ནའང་བཅོམ་ལྡན་འདས་ལ་འགལ་བ་
མེད་དགོས་པས་བར་བར་དེ་ལྟར་གསུངས་པ་ནི་ཅི་ལ་དགོངས་ནས་
གསུངས་ཞེས་དངོས་སུ་ཞུས་ནས། དང་པོར་དེ་ལྟར་གསུངས་པ་ཅི་
ལ་དགོངས་ནས་གསུངས་ཞེས་དོན་གྱིས་ཞུས་སོ་ཞེས་ཟེར་བ་དང་།
ཐ་མ་དོན་དམ་ཡང་དག་འཕགས་ཞུས་ཀྱི་ལེའུ་ངེས་དོན་གྱི་མདོ་ཡིན་
ཏེ། དེས་འཁོར་ལོ་བར་བ་ཡུམ་རྒྱས་འབྲིང་བསྡུས་གསུམ་ངེས་དོན་
གྱི་ མདོར་ གཞུང་ བཙུགས་ ནས་ བསྒྲུབས་ པའི་ ཕྱིར། ཞེས་ ཟེར།
འོ་ན། དོན་དམ་ཡང་དག་འཕགས་ཞུས་ཀྱི་ལེའུ་དེ་སྒྲ་ཇི་བཞིན་
པའི་ མདོ་ ཡིན་ པར་ ཐལ། དེ་ངེས་ དོན་ གྱི་ མདོ་ ཡིན་ པའི་ ཕྱིར།
འདོད་ན། གྲུབ་དོན་གསུམ་པ་དེ་ཡང་སྒྲ་ཇི་བཞིན་པ་ཡིན་པར་
ཐལ་ལོ། །གཞན་ཡང་། འཁོར་ལོ་དང་པོས་གཟུགས་ནས་བྱང་་་
ཕྱོགས་སོ་བདུན་གྱི་བར་གྱི་ཆོས་ཐམས་ ཅད་ལ་རང་གི་མཚན་ཉིད་
ཀྱིས་གྲུབ་པའི་ངོ་བོ་དང་སྐྱེ་འགག་ཡོད་པར་བཀའ་སྩལ་བར་ཐལ།
དམ་བཅའ་འཐད་པ་གང་ཞིག དྲི་བ་ཞུས་པའི་མདོ་དེ་སྒྲ་ཇི་བཞིན་
པའི་མདོ་ཡིན་པའི་ཕྱིར། རྟགས་ཁས། འདོད་ན། འཁོར་ལོ་
དང་པོར་ཆོས་ཁམས་སོགས་འདུས་མ་བྱས་ཀྱི་ཆོས་རྣམས་ལ་སྐྱེ་འགག་
128



་་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡོད་པར་བཀའ་སྩལ་བར་ཐལ་ལོ། །འདོད་ན། མདོ་སྡེ་བས་དེ་
རྣམས་ལ་སྐྱེ་འགག་སོགས་ཡོད་པར་ཁས་ལེན་པར་ཐལ། འདོད་པ་
གང་ཞིག དེས་དེ་སྒྲ་ཇི་བཞིན་པར་ཁས་ལེན་པའི་ཕྱིར། གཞན་
ཡང་། དགོངས་འགྲེལ་ལས། ཆོས་ཐམས་ཅད་ངོ་བོ་ཉིད་མ་་་་་
མཆིས་པ་ཆོས་ཐམས་ཅད་མ་སྐྱེས་པ་ཞེས་སོགས་བཤད་པ་མི་འཐད་
པར་ཐལ། བཅོམ་ལྡན་འདས་ཀྱིས་འཁོར་ལོ་བར་བར་ཆོས་ཐམས་
ཅད་ངོ་བོ་ཉིད་མེད་པར་གསུངས་པ་ཅི་ལ་དགོངས་ནས་གསུངས་ཞེས་
ཞུས་ པ་ མ་ ཡིན་ པའི་ ཕྱིར་ ཏེ། དམ་ བཅའ་ འཐད་ པའི་ ཕྱིར།
གཞན་ཡང་། དོན་དམ་ཡང་དག་འཕགས་ཞུས་ཀྱི་ལེའུའི་ནང་ཚན་
དུ་གྱུར་པའི་བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་པོ་རྣམས་
ཀྱི་རང་གི་མཚན་ཉིད་ཀྱང་ཞེས་སོགས་འགལ་སྤོང་ཞུས་པའི་མདོ་དེ་
སྒྲ་ཇི་བཞིན་པ་ཡིན་པར་ཐལ། དོན་དམ་ཡང་དག་འཕགས་ཞུས་ཀྱི་
ལེའུ་དེ་སྒྲ་ཇི་བཞིན་པ་ཡིན་པའི་ཕྱིར། རྟགས་ཁས། འདོད་ན།
འཁོར་ལོ་དང་པོར་གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་
ཐམས་ཅད་རང་གི་མཚན་ཉིད་ཀྱིས་གྲུབ་པར་གསུངས་ པ་ ཅི་་་་
དགོངས་ནས་གསུངས་པ་ཡིན་ཞེས་དོན་དམ་ཡང་དག་འཕགས་ཀྱིས་
སྟོན་པ་ལ་ཞུས་པར་ཐལ་ལོ། །འདོད་ན། འཁོར་ལོ་དང་པོར་དེ་
ལྟར་གསུངས་པ་དགོངས་གཞི་འཆད་དགོས་ཀྱི་མདོ་ཡིན་པར་ཐལ་
ལོ། ། གཞན་ཡང་། དགོངས་འགྲེལ་ལས། དོན་དམ་ཡང་དག་
འཕགས། ངས་ཆོས་རྣམས་ཀྱི་ངོ་བོ་ཉིད་མེད་པ་ཉིད་རྣམ་པ་གསུམ་
129



བྱང་ཆུབ་ལོ་མ་དཔེ་ཚོགས།
པོ་འདི་ལྟ་སྟེ་ཞེས་སོགས་སྒྲ་ཇི་བཞིན་པ་ཡིན་པར་ཐལ། རྟགས་
དེའི་ཕྱིར། འདོད་ན། གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད་རང་གི་མཚན་ཉིད་ཀྱིས་མ་གྲུབ་པར་ཐལ་ལོ། ། གཞན་
ཡང་། དགོངས་འགྲེལ་ལས། ཆོས་རྣམས་ཀྱི་མཚན་ཉིད་ངོ་བོ་
ཉིད་མེད་པ་ཉིད་གང་ཞེ་ན། ཞེས་སོགས་སྒྲ་ཇི་བཞིན་པ་ཡིན་པར་
ཐལ། རྟགས་དེའི་ཕྱིར། འདོད་ན། ངོ་བོ་དང་ཁྱད་པར་དུ་
ཀུན་བརྟགས་པའི་ཀུན་བརྟགས་རང་གི་མཚན་ཉིད་ཀྱིས་གྲུབ་པའི་
མཚན་ཉིད་ངོ་བོ་ཉིད་མེད་པ་ཡིན་པར་ཐལ། མདོ་དེས་ངོ་བོ་དང་
ཁྱད་པར་དུ་ཀུན་བརྟགས་པའི་ཀུན་བརྟགས་མཚན་ཉིད་ངོ་བོ་ཉིད་
མེད་པ་ཡིན་པར་དངོས་སུ་བསྟན་པ་གང་ཞིག འདོད་པའི་ཕྱིར།
དང་པོ་གྲུབ་སྟེ། དེ་སེམས་ཙམ་པས་སྒྲ་ཇི་བཞིན་པར་ཁས་ལེན་
པའི་ཕྱིར། གཞན་ཡང་། དགོངས་འགྲེལ་ལས། དེར་ཆོས་་་་
རྣམས་ཀྱི་མཚན་ཉིད་ངོ་བོ་ཉིད་མེད་པ་ཉིད་གང་ཞེ་ན། ཞེས་དང་།
འདུ་བྱེད་ཀྱི་མཚན་མ་ལ་གཟུགས་ཀྱི་ཕུང་པོ་ཞེས་སོགས་ཀྱི་སྐབས་
ནས་དངོས་སུ་བསྟན་པའི་ཀུན་བརྟགས་ཡིན་ན་མེད་དགོས་པར་ཐལ།
མདོ་དེ་དག་གིས་ཀུན་བརྟགས་རང་གི་མཚན་ཉིད་ཀྱིས་མ་གྲུབ་པར་
དངོས་སུ་བསྟན་པ་གང་ཞིག ཡོད་ན་རང་གི་མཚན་ཉིད་ཀྱིས་གྲུབ་
དགོས་པའི་ཕྱིར། འདོད་ན། དགོངས་འགྲེལ་གྱི་སྒྲས་ཟིན་ལ་
བསྟན་པའི་ཀུན་བརྟགས་ཡིན་ན་མེད་དགོས་པར་ཐལ་ལོ། །འདོད་
ན། དགོངས་འགྲེལ་ལས་གསུངས་པའི་ཀུན་བརྟགས་མེད་པར་་་་
130



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
ཁས་བླངས་ན་སྐུར་འདེབས་སུ་མི་འགྱུར་བར་ཐལ་ལོ། །འདོད་ན།
དགོངས་འགྲེལ་ལས། ཆོས་ཐམས་ཅད་ལ་མཚན་ཉིད་ཐམས་ཅད་
ཀྱིས་སྐུར་བ་འདེབས་ཏེ། ཞེས་སོགས་གསུངས་པ་སྒྲ་ཇི་བཞིན་པ་མ་
ཡིན་པར་ཐལ་ལོ། ། འདོད་མི་ནུས་ཏེ། དོན་དམ་ཡང་དག་་་་་་་
འཕགས་ཞུས་ཀྱི་ལེའུ་དེ་སྒྲ་ཇི་བཞིན་པ་ཡིན་པའི་ཕྱིར། རྟགས་ཁས།
གཞན་ཡང་། གྲུབ་དོན་གཉིས་པ་སྒྲ་ཇི་བཞིན་པ་ཡིན་པར་ཐལ།
དོན་དམ་ཡང་དག་འཕགས་ཞུས་ཀྱི་ལེའུ་ལ་དེའི་ཕྱིར། རྟགས་ཁས།
འདོད་ན། རྒྱས་འབྲིང་བསྡུས་གསུམ་དྲང་དོན་གྱི་མདོ་ཡིན་པར་
ཐལ། འདོད་པ་གང་ཞིག དེས་རྒྱས་འབྲིང་བསྡུས་གསུམ་དྲང་
དོན་གྱི་མདོར་སྒྲས་ཟིན་ལ་བསྟན་པའི་ཕྱིར་ཏེ། དེས་མཚན་ཉིད་
མེད་པའི་ཆོས་འཁོར་སྒྲས་ཟིན་ལ་དེ་ལྟར་བསྟན་པའི་ཕྱིར་ཏེ། གྲུབ་
དོན་དང་པོས་བདེན་བཞིའི་ཆོས་འཁོར་དྲང་དོན་གྱི་མདོར་སྒྲས་ཟིན་
ལ་བསྟན་པའི་ཕྱིར། ཁོ་ན་རེ། གྲུབ་དོན་གཉིས་པས་འཁོར་ལོ་
གཉིས་པ་ཤེས་རབ་སྙིང་པོ་དྲང་དོན་གྱི་མདོར་སྒྲས་ཟིན་ལ་བསྟན་
ཀྱང་དེས་རྒྱས་འབྲིང་བསྡུས་གསུམ་དེ་ལྟར་མ་བསྟན་པའི་ཕྱིར། དེ་
ལྟར་མ་ཡིན་ན་དེས་རྒྱས་འབྲིང་བསྡུས་གསུམ་དྲང་དོན་གྱི་མདོར་
བསྟན་པར་ཐལ། དེས་འཁོར་ལོ་བར་བ་དེ་ལྟར་བསྟན་པའི་ཕྱིར།
འདོད་ན། དོན་དམ་ཡང་དག་འཕགས་ཞུས་ཀྱི་ལེའུ་ལས་དེ་ལྟར་
བསྟན་པར་ཐལ་ལོ། །འདོད་ན། དེ་ཆོས་ཅན། ཁྱོད་ཀྱིས་དེ་དྲང་
དོན་གྱི་མདོར་མ་བསྟན་པར་ཐལ། ཁྱོད་ཀྱིས་དེ་ངེས་དོན་གྱི་མདོར་
131



བྱང་ཆུབ་ལོ་མ་དཔེ་ཚོགས།
བསྟན་པའི་ཕྱིར་ན་མ་ཁྱབ། དེ་དེར་ཐལ། ཁྱོད་ཀྱིས་དེ་ངེས་དོན་
གྱི་ མདོར་ གཞུང༌ བཙུགས་ ནས་ བསྒྲུབས་ པའི་ ཕྱིར། ཟེར་ ན།
ཤེས་བྱ་ཆོས་ཅན། ཡུམ་འབུམ་པ་དེ་གྲུབ་དོན་གཉིས་པས་དྲང་དོན་
གྱི་མདོར་བསྟན་པར་ཐལ། དེ་གྲུབ་དོན་གཉིས་པའི་སྐབས་ནས་
བསྟན་པའི་འཁོར་ལོ་བར་བ་ཡིན་པའི་ཕྱིར་ཏེ། དེ་གྲུབ་དོན་གཉིས་
པ་ལས་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་ཆོས་ཀྱི་
འཁོར་ལོ་གཉིས་པ་བསྐོར་ཏེ། ཞེས་པའི་སྐབས་ནས་དངོས་སུ་་་
བསྟན་པའི་འཁོར་ལོ་བར་བ་ཡིན་པའི་ཕྱིར་ཏེ། དེའི་སྐབས་ནས་
དངོས་སུ་བསྟན་པའི་འཁོར་ལོ་བར་བ་དེ་ལ་དགག་བྱ་ལ་དོན་དམ་གྱི་
ཁྱད་པར་སྦྱར་བ་དང་མ་སྦྱར་བའི་འཁོར་ལོ་གཉིས་པ་གཉིས་སུ་་་
འབྱེད་རིགས་པའི་ཕྱིར་ཏེ། དེ་ལྟར་ཡང་དྲང་ངེས་རྣམ་འབྱེད་ལས།
མདོར་བསྡུ་ན་ཐེག་པ་ཆེན་པོ་ལ་ཞུགས་པ་ལ་འཁོར་ལོ་གཉིས་པ་
གསུངས་པ་དེ་དགག་བྱ་ལ་དོན་དམ་པའི་ཁྱད་པར་སྦྱར་བ་དང་མ་
སྦྱར་བ་གཉིས་བྱུང་བའི་ཕྱི་མའི་མདོ་ནས་འབྱུང་བའི་དོན་སྒྲ་ཇི་
བཞིན་པར་མི་གཟུང་བར་སྔ་མ་ནས་འབྱུང་བ་བཞིན་སྐྱེ་འགག་ལ་
སོགས་པ་དོན་དམ་དུ་མེད་ཅིང་ཐ་སྙད་དུ་ཡོད་པར་ཤེས་པར་གྱིས་
ཤིག་ཅེས་དགོངས་འགྲེལ་གྱིས་བཀྲལ་བས་དགོངས་འགྲེལ་ནི་ཡུམ་
འབུམ་པ་ལྟ་བུ་རྣམས་ངེས་དོན་དུ་གཞུང་འཛུགས་པའི་མདོར་བཞེད་
དོ། །ཞེས་གསུངས་པའི་ཕྱིར། གཞན་ཡང་། ཤེས་བྱ་ཆོས་ཅན།
ཡུམ་འབུམ་པ་དེ་གྲུབ་དོན་གཉིས་པའི་སྐབས་ནས་དངོས་སུ་བསྟན་
132



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི་འཁོར་ལོ་བར་བ་ཡིན་པར་ཐལ། རང་རྒྱུད་པས་དེ་དེའི་སྐབས་
ནས་དངོས་སུ་བསྟན་པའི་འཁོར་ལོ་གཉིས་པའི་མཚན་གཞིར་བཞེད་
པའི་ཕྱིར་ཏེ། རྣམ་བཤད་ལས། དབུ་སེམས་ཀྱི་ཞེས་སོགས་་་་
གསུངས་པའི་ཕྱིར། གཞན་ཡང་། ཤེས་རབ་སྙིང་པོས་ཆོས་་་་་
ཐམས་ ཅད་ རང་གི་མཚན་ཉིད་ཀྱིས་མ་གྲུབ་པར་བསྟན་པར་ཐལ།
ཡུམ་འབུམ་པས་དེ་ལྟར་བསྟན་པ་གང་ཞིག མདོ་དེ་གཉིས་ཀྱི་་
དགོངས་པ་གཅིག་ཡིན་པའི་ཕྱིར་ཏེ། དེ་གཉིས་དབུ་མའི་བཀར་
མཚུངས་པའི་ཕྱིར། འདོད་ན་དངོས། དེས་ཆོས་ཐམས་ཅད་
རང་གི་མཚན་ཉིད་ཀྱིས་མ་གྲུབ་པར་སྒྲས་ཟིན་ལ་དངོས་སུ་བསྟན་
པར་ཐལ། དེ་སྒྲ་ཇི་བཞིན་པ་མ་ཡིན་པ་ལ་རྒྱུ་མཚན་ཅིག་ཡོད་པའི་
ཕྱིར། འདོད་མི་ནུས་ཏེ། དེས་ཆོས་ཐམས་ཅད་རང་གི་མཚན་
ཉིད་ཀྱིས་གྲུབ་པར་བསྟན་པའི་ཕྱིར། འཁོར་གསུམ། ཁ་ ཅིག
ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་ཉིད་གང་ཞེ་ན། ཞེས་
པའི་སྐབས་ནས་བསྟན་པའི་ཀུན་བརྟགས་མེད་ཟེར་ན་མི་འཐད་དེ།
དྲང་ངེས་རྣམ་འབྱེད་ལས་ཀུན་བརྟགས་ནམ་མཁའི་མེ་ཏོག་དང་།
ཞེས་སོགས་གསུངས་པའི་ཕྱིར། ཁ་ཅིག ཤེས་རབ་སྙིང་པོ་ངེས་
དོན་གྱི་མདོ་ཡིན་ནོ་ཞེ་ན། དེ་ཆོས་ཅན། སྒྲ་ཇི་བཞིན་པ་ཡིན་
པར་ཐལ། ངེས་དོན་གྱི་མདོ་ཡིན་པའི་ཕྱིར། ཁྱབ་སྟེ། དབུ་མ་
སྣང་བ་ལས། ངེས་པའི་དོན་ཀྱང་གང་ལ་བྱ་ཞེ་ན། ཚད་མ་དང་
བཅས་པ་དང་དོན་དམ་པའི་དབང་དུ་མཛད་ནས་བཤད་པ་གང་ཡིན་
133



བྱང་ཆུབ་ལོ་མ་དཔེ་ཚོགས།
པ་སྟེ། དོན་དེ་ལས་ལོགས་ཤིག་ཏུ་གཞན་གྱི་གང་དུ་ཡང་དྲང་བར་
མི་ནུས་པའི་ཕྱིར་རོ། །ཞེས་གསུངས་པའི་ཕྱིར། འདོད་ན། དེའི་
ནང་ཚན་དུ་གྱུར་པའི་ཕུང་བོ་ལྔ་བོ་དེ་དག་ཀྱང་རང་བཞིན་གྱིས་སྟོང་
བར་རྣམ་པར་བལྟའོ། །ཞེས་པ་ཡང་སྒྲ་ཇི་བཞིན་པ་ཡིན་པར་ཐལ་
ལོ། ། འདོད་ན། ཕུང་བོ་ལྔ་བོ་རང་བཞིན་གྱིས་མ་གྲུབ་པར་ཐལ་
ལོ། ། ཁོ་ན་རེ། ཡུམ་འབུམ་པའི་ནང་ཚན་གྱིས་གཟུགས་མི་་་་་་
དམིགས་ ཞེས་ པའི་ མདོ་ དེ་ སྒྲ་ ཇི་ བཞིན་ པའི་ མདོ་ ཡིན་ པར་ ཐལ།
ཡུམ་འབུམ་པ་ལྟ་བུ་སྒྲ་ཇི་བཞིན་པ་ཡིན་པའི་ཕྱིར། ཁྱབ་པ་ཁས།
འདོད་ན། གཟུགས་མི་དམིགས་པར་ཐལ། འདོད་པའི་ཕྱིར་་་
ཟེར་ན་མ་ཁྱབ་སྟེ། གཟུགས་མི་དམིགས་པ་དེ་དེའི་སྒྲས་ཟིན་གྱི་
དོན་མ་ཡིན་པའི་ཕྱིར་ཏེ། གཟུགས་དོན་དམ་པར་མི་དམིགས་པ་དེ་
དེའི་སྒྲས་ཟིན་གྱི་དོན་ཡིན་པའི་ཕྱིར་ཏེ། མདོ་དེ་དགག་བྱ་ལ་དོན་
དམ་གྱི་ཁྱད་པར་སྦྱར་བའི་མདོ་ཡིན་པའི་ཕྱིར། ཁ་ཅིག ཤེས་
རབ་སྙིང་པོས་ཆོས་ཐམས་ཅད་མེད་པར་སྒྲས་ཟིན་ལ་བསྟན་ཟེར་ན།
ཆོས་ཐམས་ཅད་མེད་པར་བསྟན་དགོས་ཀྱི་ཤེས་རབ་སྙིང་པོའི་ཆེད་དུ་
བྱ་བའི་གདུལ་བྱ་ཡོད་པར་ཐལ། དམ་བཅའ་འཐད་པའི་ཕྱིར།
འདོད་ན། ཆོས་ཐམས་ཅད་མེད་པར་བདེན་ཞེན་གྱིས་འདོད་པའི་
དེ་འདྲའི་གང་ཟག་ཅིག་ཡོད་པར་ཐལ་ལོ། །འདོད་མི་ནུས་ཏེ། དེ་
འདྲའི་ནང་པ་སངས་རྒྱས་པ་མེད་པའི་ཕྱིར། ཁོ་ན་རེ། དམ་
བཅའ་འཐད་དེ། དེས་ཆོས་ཐམས་ཅད་རང་གི་མཚན་ཉིད་ཀྱིས་མ་
134



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གྲུབ་པར་སྒྲས་ཟིན་ལ་བསྟན་པ་གང་ཞིག རང་གི་མཚན་ཉིད་ཀྱིས་
མ་ གྲུབ་ ན་ མེད་དགོས་ པའི་ ཕྱིར། ཟེར་ན་ མ་ ཁྱབ་ སྟེ། འོ་ན།
ཐལ་ འགྱུར་ བས་ ཆོས་ ཐམས་ ཅད་ མེད་ པར་ ཁས་ ལེན་ པར་ ཐལ།
དེས་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་ཁས་ལེན་
པ་གང་ཞིག རང་གི་མཚན་ཉིད་ཀྱིས་མ་གྲུབ་ན་མེད་དགོས་པའི་
ཕྱིར། འཁོར་གསུམ། ཁ་ཅིག ཤེས་རབ་སྙིང་པོ་རང་རྒྱུད་པའི་
ཐུན་མོང་མ་ཡིན་པའི་མདོ་ཡིན་ཟེར་བ་མི་འཐད་དེ། དེའི་ཆེད་དུ་
བྱ་བའི་གདུལ་བྱ་ཡིན་ན་རང་རྒྱུད་པ་ཡིན་དགོས་པར་ཐལ། དམ་
བཅའ་འཐད་པའི་ཕྱིར། འདོད་ན། གཟུགས་རང་གི་མཚན་་་
ཉིད་ཀྱིས་མ་གྲུབ་པར་སྟོན་དགོས་ཀྱི་ཤེས་རབ་སྙིང་པོའི་ཆེད་དུ་བྱ
པའི་གདུལ་བྱ་ཆོས་ཅན། དེར་ཐལ། དེའི་ཕྱིར་ཏེ། དེ་འདྲ་བ་
ཅིག་ཡོད་པའི་ཕྱིར་ཏེ། དེས་གཟུགས་རང་གི་མཚན་ཉིད་ཀྱིས་མ་
གྲུབ་པར་སྒྲས་ཟིན་ལ་བསྟན་པའི་ཕྱིར། ཁ་ཅིག དྲང་ངེས་རྣམ་
འབྱེད་ལས། དྲང་དོན་དུ་གསུངས་པ་དང་དགོངས་པ་བསྟན་ནས་
ངེས་དོན་དུ་སྒྲུབ་པ་གཉིས་མདོ་གཅིག་ཡིན་ན་འགལ་མོད་ཀྱང་འཁོར་
ལོ་བར་བ་ཙམ་དུ་གཅིག་པ་ཡིན་གྱི་མདོ་གཅིག་མིན་ནོ། ། ཞེས་དང་།
འཁོར་ལོ་བར་བ་དྲང་དོན་དུ་གསུངས་པ་དེ་འཁོར་ལོ་གཉིས་པ་་་
ཐམས་ཅད་མ་ཡིན་ནོ་ཞེས་པའི་དོན་ནོ། །ཞེས་གསུངས་པ་མི་འཐད་
པར་ཐལ། ཡུམ་འབུམ་པ་གྲུབ་དོན་གཉིས་པའི་སྐབས་ནས་དངོས་
སུ་བསྟན་པའི་དྲང་དོན་གྱི་མདོ་ཡིན་པའི་ཕྱིར་ན་མ་ཁྱབ་སྟེ། དོན་
135



བྱང་ཆུབ་ལོ་མ་དཔེ་ཚོགས།
དམ་ཡང་དག་འཕགས་ཞུས་ཀྱི་ལེའུས་དྲང་དོན་དུ་བསྒྲུབ་རྒྱུའི་འཁོར་
ལོ་བར་བ་དེ་འཁོར་ལོ་བར་བ་ཐམས་ཅད་ལ་མི་བྱེད་ཅེས་པའི་དོན་
ནོ། །ཁ་ཅིག ཡུམ་འབུམ་པ་དོན་དམ་ཡང་དག་འཕགས་ཞུས་ཀྱི་
ལེའུས་དེའི་དགོངས་པ་བསྟན་ནས་ངེས་དོན་དུ་བསྒྲུབ་རྒྱུ་དང་། སྒྲ་
ཇི་བཞིན་དུ་འཛིན་པ་བཀག་ནས་ངེས་དོན་དུ་བསྒྲུབ་རྒྱུའི་མདོ་གཉིས་
ཀ་ཡིན་ཟེར་བ་མི་འཐད་དེ། ཡུམ་འབུམ་པ་ཆོས་ཅན། ཁྱོད་ཀྱི་
སྒྲས་ཟིན་ཙམ་ལ་མཐོང་བ་ཐ་སྙད་དུ་གྲུབ་པ་འགལ་བའི་དངོས་པོ་
ཡོད་པར་ཐལ། ཁྱོད་དགོངས་པ་བསྟན་ནས་ངེས་དོན་དུ་བསྒྲུབ་
རྒྱུའི་མདོ་ཡིན་པའི་ཕྱིར། རྟགས་ཁས། ཁྱབ་སྟེ། དྲང་ངེས་
རྣམ་འབྱེད་ལས། དེའི་ཕྱིར་དགོངས་པ་བསྟན་པ་ཡང་ངེས་པའི་
དོན་ཉིད་དུ་འགལ་བར་མི་བྱེད་དོ། །དེ་ཉིད་ཀྱི་ཕྱིར་སྐྱེ་བ་མེད་པ་ལ་
སོགས་པ་བསྟན་པ་ངེས་པའི་དོན་ཉིད་དུ་བསྒྲུབ་པའི་ཕྱིར་དང་མཐོང་
བ་ལ་སོགས་པ་དང་འགལ་བ་སྤོང་བའི་ཕྱིར་དང་སྒྲ་ཇི་བཞིན་དུ་རྟོག་
པ་བསལ་བའི་ཕྱིར། འཕགས་པ་དགོངས་པ་ངེས་པར་འགྲེལ་བ་དེ་
ཉིད་ལས། ཞེས་གསུངས་པའི་ཕྱིར། འདོད་མི་ནུས་ཏེ། ཁྱོད་
དགག་བྱ་ལ་དོན་དམ་གྱི་ཁྱད་པར་དངོས་སུ་སྦྱར་བའི་མདོ་ཡིན་པའི་
ཕྱིར། གཞན་ཡང་། དེ་ཆོས་ཅན། དགག་བྱ་ལ་དོན་དམ་གྱི་
ཁྱད་པར་དངོས་སུ་མ་སྦྱར་པའི་མདོ་ཡིན་པར་ཐལ། ཁྱོད་སྒྲ་ཇི་
བཞིན་པར་འཛིན་པ་བཀག་ནས་ངེས་དོན་གྱི་མདོར་བསྒྲུབ་རྒྱུའི་མདོ་
ཡིན་པའི་ཕྱིར། ཁྱབ་སྟེ། དྲང་ངེས་རྣམ་འབྱེད་ལས། སྐྱེ་བ་
136



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
མེད་པ་ལ་སོགས་པ་བསྟན་པ་ལ་སྒྲ་ཇི་བཞིན་དུ་མ་ཞེན་ཞེས་གསུངས་
པས་སྐྱེ་འགག་ལ་སོགས་པ་ཡེ་མེད་དུ་འཛིན་པ་སྒྲ་ཇི་བཞིན་དུ་འཛིན་
པ་ཡིན་གྱི་ཞེས་གསུངས་པའི་ཕྱིར། འདོད་མི་ནུས་ཏེ། དགག་བྱ་
ལ་དོན་ དམ་ གྱི་ཁྱད་པར་དངོས་ སུ་ སྦྱར་བའི་ མདོ་ ཡིན་ པའི་ ཕྱིར།
འོ་ན། དེ་གཉིས་ཀྱི་ཁྱད་པར་གང་ཞེ་ན། གྲུབ་དོན་གྱི་མདོ་གཉིས་
པའི་སྐབས་ནས་དངོས་སུ་བསྟན་པའི་མདོ་དེ་ལ་དགག་བྱ་ལ་དོན་
དམ་གྱི་ཁྱད་པར་མ་སྦྱར་བའི་མདོ་དང་། དགག་བྱ་ལ་དོན་དམ་གྱི་
ཁྱད་པར་དངོས་སུ་སྦྱར་བའི་མདོ་དང་། དགག་བྱ་ལ་དོན་དམ་གྱི་
ཁྱད་པར་དངོས་སུ་མ་སྦྱར་བའི་མདོ་དང་གསུམ་ལས། ཕྱི་མ་དེ་
དགོངས་པ་བསྟན་ནས་ངེས་དོན་དུ་བསྒྲུབ་རྒྱུའི་མདོ་ཡིན་པའི་ཕྱིར།
ཁ་ཅིག ཡུམ་འབུམ་པའི་ནང་ཚན་དུ་གྱུར་པའི་གཟུགས་མེད་སྒྲ་
མེད་ཅེས་སོགས་ཀྱི་མདོ་དེ་དགོངས་པ་བསྟན་ནས་ངེས་དོན་དུ་བསྒྲུབ་
རྒྱུའི་མདོ་ཡིན་པར་ཐལ། དོན་དམ་ཡང་དག་འཕགས་ཞུས་ཀྱི་ལེའུ་
ལས་མདོ་དེ་སྒྲ་ཇི་བཞིན་པར་འཛིན་པ་བཀག་ནས་ངེས་དོན་་་་་
བསྒྲུབ་པའི་ཕྱིར། རྟགས་ཁས། འདོད་ན། མདོ་དེ་དགོངས་པ་
བསྟན་དགོས་ཀྱི་མདོ་ཡིན་པར་ཐལ་ལོ། །ཟེར་ན་མ་ཁྱབ། འདོད་
ན། མདོ་དེ་སྒྲ་ཇི་བཞིན་པ་མ་ཡིན་པའི་མདོ་ཡིན་པར་ཐལ་ལོ། །
འདོད་མི་ནུས་ཏེ། དེ་ངེས་དོན་གྱི་མདོ་ཡིན་པའི་ཕྱིར། གཞན་
ཡང་། དེ་སྒྲ་ཇི་བཞིན་པར་འཛིན་པ་དགག་དགོས་ཀྱི་མདོ་ཡིན་
པར་ཐལ། དོན་དམ་ཡང་དག་འཕགས་ཞུས་ཀྱི་ལེའུ་ལས་མདོ་དེ་སྒྲ་
137



བྱང་ཆུབ་ལོ་མ་དཔེ་ཚོགས།
ཇི་བཞིན་པར་འཛིན་པ་བཀག་ནས་ངེས་དོན་དུ་བསྒྲུབ་པའི་ཕྱིར་ན་
མ་ཁྱབ། འདོད་ན། སྒྲ་ཇི་བཞིན་པར་བཟུང་དུ་མི་རུང་བའི་མདོ་
ཡིན་པར་ཐལ་ལོ། །འདོད་མི་ནུས་ཏེ། ངེས་དོན་གྱི་མདོ་ཡིན་པའི་
ཕྱིར་ན་སྐྱོན་མེད་དེ། སྐྱེ་འགག་སོགས་མེད་པ་དེའི་ནང་ཚན་གྱི་སྐྱེ་
འགག་སོགས་མེད་ཅེས་པའི་མདོའི་སྒྲས་ཟིན་གྱི་དོན་དུ་འཛིན་པ་
བཀག་ནས་ངེས་དོན་དུ་སྒྲུབ་པའི་དོན་དང༌། དེའི་ནང་ཚན་གྱི་
གཟུགས་ སོགས་ ངོ༌ བོ་ ཉིད་ མེད་ པ་ སོགས་ སུ་ གསུངས་ པ་ ཡང་།
གཟུགས་སོགས་དོན་དམ་པར་ངོ་བོ་ཉིད་མེད་པ་མདོ་དེའི་དགོངས་
པར་བསྟན་ནས་ངེས་དོན་དུ་སྒྲུབ་པ་དེ་དགོངས་པ་བསྟན་ནས་ངེས་
དོན་དུ་སྒྲུབ་པའི་དོན་ཡིན་པའི་ཕྱིར་ཏེ། དྲང་ངེས་རྣམ་འབྱེད་ལས།
སྐྱེ་བ་མེད་པ་ལ་སོགས་པ་བསྟན་པ་ལ་སྒྲ་ཇི་བཞིན་དུ་མི་ཞེན་ཞེས་
གསུངས་པས། ཞེས་དང་། འདི་ཡང་དགོངས་འགྲེལ་ལས་ངོ་བོ་
ཉིད་དང་སྐྱེ་འགག་སོགས་མེད་པར་གསུངས་པ་ལ་དེ་ཁོ་ནའོ། །སྙམ་
དུ་འཛིན་པའི་སྒྲ་ཇི་བཞིན་པར་འཛིན་པ་བཀག་ཀྱང་། ཞེས་དང་།
འདིས་ནི་ངོ་བོ་ཉིད་མེད་པ་སོགས་གསུངས་ པའི་དགོངས་ པ་་་་་
དགོངས་འགྲེལ་གྱིས་བཀྲལ་ལོ། །ཞེས་གསུངས་པའི་ཕྱིར། ཁ་ཅིག
དྲང་ངེས་རྣམ་འབྱེད་ལས། གལ་ཏེ་རྣལ་འབྱོར་སྤྱོད་པ་བའི་མཚན་
ཉིད་གསུམ་གྱི་འཇོག་ལུགས་མདོ་འདིའི་དོན་མིན་ན་མདོ་གང་གི་ཡང་
དོན་ མིན་ པར་ བཞེད་ དམ་ སྙམ་ ན། དབུ་ མ་ སྣང་ བ་ ལས།
དགོངས་འགྲེལ་དང་ལང་གཤེགས་དང་རྒྱན་སྟུག་པོ་བཀོད་པ་སོགས་
138



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལས་ཕྱི་རོལ་བཀག་ནས་སེམས་ཙམ་གྱི་ལུགས་སུ་བསྒྲུབ་པའི་སྐབས་
འགའ་ཞིག་ཏུ་སེམས་ལ་རང་བཞིན་མ་བཀག་པ་ནི། ཆོས་ཐམས་
ཅད་རང་བཞིན་མེད་པ་ཅིག་ཅར་དུ་རྟོགས་མི་ནུས་པར་རིམ་གྱིས་
བཀྲི་དགོས་པ་རྣམས་ཀྱི་བསམ་པ་དང་མཐུན་པར་བསྟན་པ་ཡིན་ཞེས་
གསུངས་པས་མདོ་དེ་དག་ལས་ ཅིག་ཅར་དུ་ཆོས་ ཐམས་ ཅད་རང་
བཞིན་མེད་པར་རྟོགས་ནུས་པའི་གདུལ་བྱ་ལ་བཤད་པ་དང་སྔ་མ་
གཉིས་ཀ་ཡོད་པས་ཆ་ཕྱེ་ནས་འདིའི་དོན་དུ་འཇོག་གོ ཞེས་་་་་
གསུངས་པའི་དོན་སེམས་ཙམ་པའི་འདོད་པ་ལྟར་གྱི་མཚན་ཉིད་་
གསུམ་གྱི་རྣམ་གཞག་ཡོན་ཏན་འབྱུང་གནས་ཀྱིས་ཞུས་པའི་ལེའུའི་
བསྟན་དོན་དང་། དབུ་མ་བའི་འདོད་པ་ལྟར་གྱི་མཚན་ཉིད་གསུམ་
གྱི་རྣམ་གཞག་དོན་དམ་ཡང་དག་འཕགས་ཞུས་ཀྱི་ལེའུའི་བསྟན་དོན་
དུ་ཆ་ཕྱེ་ནས་འཇོག་པའི་དོན་ཡིན་ཟེར་ན། འོ་ན། ཡོན་ཏན་
འབྱུང་གནས་ཀྱི་ལེའུ་ལས་སེམས་ཙམ་པའི་འདོད་པ་ལྟར་གྱི་མཚན་
ཉིད་གསུམ་གྱི་རྣམ་གཞག་བསྟན་བའི་གཙོ་བོར་བྱས་ནས་བསྟན་པར་
ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། ལེའུ་དེའི་
ནང་དུ་དེ་གསལ་བོར་འཆད་བྱེད་ཀྱི་མདོ་ཚིག་ཅིག་མེད་པའི་ཕྱིར།
གལ་ཏེ་ཡོད་ན་དེ་འདྲ་བ་དེ་སེམས་ཙམ་པས་ལེགས་པར་ཕྱེ་བའི་ཆོས་
འཁོར་དུ་འདོད་པར་ཐལ། དེ་སེམས་ཙམ་པའི་འདོད་པ་ལྟར་གྱི་
མཚན་ཉིད་གསུམ་ལ་བདེན་པར་ཡོད་མེད་གསལ་བར་ཕྱེ་ནས་སྟོན་
པའི་དགོངས་ འགྲེལ་གྱི་ལེའུ་ཡིན་པའི་ཕྱིར། འདོད་མི་ནུས་ཏེ།
139



བྱང་ཆུབ་ལོ་མ་དཔེ་ཚོགས། །
-
རྣམ་བཤད་ལས། དེར་ས་བཅུའི་དབང་ཕྱུག་གི་བྱང་ཆུབ་སེམས་
དཔའ་བཅུས། སྟོན་པ་ལ་དྲི་བ་མི་འདྲ་བ་རེ་རེ་མཛད་པའི་དྲིས་
ལན་གཞན་རྣམས་འདིའི་མཚན་གཞིར་འབྲེལ་བ་མེད་པའི་ཕྱིར་རོ། །
ཞེས་ དོན་དམ་ཡང་དག་འཕགས་ཞུས་ཀྱི་ལེའུ་ལས་གཞན་པའི་་་་་་
དགོངས་འགྲེལ་གྱི་ལེའུ་རྣམས་འཁོར་ལོ་ཐ་མའི་མཚན་གཞིར་འབྲེལ་
མེད་པར་བཤད་པའི་ཕྱིར། ཁ་ཅིག བྱམས་ཞུས་ཀྱི་ལེའུ་ལས་
སེམས་ཙམ་པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་གཞག་
དང་དོན་དམ་ཡང་དག་འཕགས་ཞུས་ཀྱི་ལེའུ་ལས་དབུ་མ་བའི་འདོད་
པ་ལྟར་གྱི་མཚན་ཉིད་གསུམ་གྱི་རྣམ་གཞག་བསྟན་པ་དེ་དེའི་དོན་
ཡིན་ཞེ་ན་མི་འཐད་དེ། དེ་ལྟར་ན་བྱམས་ཞུས་ཀྱི་ལེའུ་སེམས་ཙམ་
པའི་ཐུན་མོང་མ་ཡིན་པའི་བཀའ་དང་། དོན་དམ་ཡང་དག་་་་་
འཕགས་ཞུས་ཀྱི་ལེའུ་དབུ་མ་བའི་ཐུན་མོང་མ་ཡིན་པའི་བཀའ་ཡིན་
དགོས་ལ། བྱམས་ཞུས་ཀྱི་ལེའུ་སེམས་ཙམ་པའི་ཐུན་མོང་མ་ཡིན་
པའི་བཀའ་མ་ཡིན་པའི་ཕྱིར་ཏེ། དེར་དབུ་མ་པའི་ལུགས་ཀྱི་སྟོང་
ཉིད་ཕྲ་མོ་བསྟན་པར་དབུ་མ་སྣང་བ་ལས་བཤད་པའི་ཕྱིར་ཏེ། དེ
ཉིད་ལས་བཅོམ་ལྡན་འདས་ཀྱིས་འཕགས་པ་དགོངས་པ་ངེས་པར་
འགྲེལ་བ་ལས་སྟོང་བ་ཉིད་ཀྱི་མཚན་ཉིད་གསུངས་ཏེ། བྱམས་པ་
གཞན་གྱི་དབང་གི་མཚན་ཉིད་དང་ཡོངས་སུ་གྲུབ་པའི་མཚན་ཉིད་ལ་
ཀུན་ནས་ཉོན་མོངས་པ་དང་རྣམ་པར་བྱང་བའི་ཀུན་བརྟགས་པའི་
མཚན་ཉིད་དང་རྣམ་པ་ཐམས་ཅད་དུ་གཏན་དུ་བྲལ་བ་གང་ཡིན་པ་
140.



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་ནི་དེ་ལ་མི་དམིགས་ཏེ། འདི་ནི་སྟོང་བ་ཉིད་ཀྱི་མཚན་ཉིད་དག་
ཅེས་བྱའོ་ཞེས་གང་གསུངས་པ་ཡིན་ནོ། ། ཞེས་གསུངས་པའི་ཕྱིར།
གཉིས་པ་རང་ལུགས་ནི། སློབ་དཔོན་ལེགས་ལྡན་འབྱེད་ཀྱིས་སྲོལ་
ཕྱེ་བ་ལྟར་མཁས་པ་ཀ་མ་ལ་ཤཱི་ལས་ཀྱང་མདོ་སྡེ་དགོངས་འགྲེལ་གྱིས་
ཆོས་ ཐམས་ཅད་བདེན་མེད་དུ་སྟོན་པའི་རྒྱས་འབྲིང་བསྡུས་གསུམ་
ངེས་དོན་གྱི་མདོར་གཞུང་བཙུགས་ནས་བསྒྲུབས་པའི་དབུ་མ་བའི་
བཀར་བཞེད་དེ། གང་ཟག་དང་ཕུང་པོ་བདེན་པར་གྲུབ་པ་ཀུན་
བརྟགས་ཡིན་ལ། དེ་ལ་ངོ་བོ་ཅུང་ཟད་ཀྱང་མེད་པ་དགོངས་འགྲེལ་
ལས་ཀུན་བརྟགས་མཚན་ཉིད་ངོ་བོ་ཉིད་མེད་པར་གསུངས་པའི་དོན་
དུ་བཞེད་ཅིང་གང་ཟག་དང་ཕུང་པོ་བདེན་པར་གྲུབ་པ་ཁེགས་ན་
གཞན་དབང་བདེན་གྲུབ་ཁེགས་ པར་འགྱུར་ལ། དེ་ཁེགས་ན་
ཡོངས་གྲུབ་ཀྱང་བདེན་པར་གྲུབ་པ་ཞར་ལ་ཁེགས་པར་བཞེད་པའི་
ཕྱིར་ཏེ། དབུ་མ་སྣང་བར། དེའི་དོན་དུ་བཅོམ་ལྡན་འདས་ཀྱིས་
སྐྱེ་བ་མེད་པ་ལ་སོགས་པ་བསྟན་པ་དོན་དམ་པའི་དབང་དུ་མཛད་པ་
ཁོ་ནར་བརྗོད་ཅིང་། ངོ་བོ་ཉིད་མེད་པ་རྣམ་པ་གསུམ་གྱི་དགོངས་
པ་བསྟན་པས་དབུ་མའི་ལམ་མཐའ་གཉིས་དང་བྲལ་བ་རབ་ཏུ་བསྟན་
པའི་ཕྱིར་ངེས་པའི་དོན་ཁོ་ན་གཞུང་འཛུགས་པར་མཛད་པ་ཡིན་
ནོ། ། ཞེས་གསུངས་པའི་ཕྱིར། དེས་དེ་ངེས་དོན་གྱི་ མདོར་་་་
བཞེད་དེ། དེས་ངེས་དོན་གྱི་མདོ་ཡིན་ན་སྒྲ་ཇི་བཞིན་པས་ཁྱབ་པ་
ཁས་ལེན་པ་གང་ཞིག དེས་དེ་སྒྲ་ཇི་བཞིན་པར་མི་བཞེད་པའི་ཕྱིར།
-
--
141



བྱང་ཆུབ་ལོ་མ་དཔེ་ཚོགས།
དང་པོ་གྲུབ་སྟེ། ངེས་པའི་དོན་ཀྱང་གང་ལ་བྱ་ཞེ་ན། ཚད་མ་
དང་བཅས་པ་དང་དོན་དམ་པའི་དབང་དུ་མཛད་ནས། ཞེས་་་
སོགས་གསུངས་པའི་ཕྱིར། གཉིས་པ་གྲུབ་སྟེ། དེས་ལེའུ་འདིས་
རྒྱས་འབྲིང་བསྡུས་གསུམ་གྲུབ་དོན་གཉིས་པར་དྲང་དོན་གྱི་མདོར་
བསྟན་པར་བཞེད་པ་གང་ཞིག དེ་ལྟར་གསུངས་པ་དེ་སློབ་དཔོན་
འདིས་ སྒྲ་ཇི་བཞིན་ པར་ མི་ བཞེད་ པའི་ཕྱིར། དང་ བོ་ གྲུབ་ སྟེ།
སློབ་དཔོན་འདིའི་བཞེད་པ་བསྐྱར་བའི་དྲང་ངེས་རྣམ་འབྱེད་ལས།
མདོར་བསྡུ་ན་ཐེག་ཆེན་ལ་ཞུགས་པ་ལ་ཞེས་སོགས་གསུངས་པའི་ཕྱིར།
འོ་ན། རང་རྒྱུད་པའི་སྐབས་འདིར་མདོ་སྡེ་དགོངས་འགྲེལ་དབུ་
མའི་བཀར་བཞེད་ན་དེའི་དོན་འཆད་ཚུལ་གང་ཡིན་ཞེ་ན། འདི་ལ་
མདོ་སྡེ་ལ་འགལ་སྤོང་གི་དྲི་བ། འགལ་བ་དེ་སྤོང་བའི་ལན། ངོ་
བོ་ཉིད་གསུམ་གྱི་ངོ་བོ་ངོས་བཟུང་བ། དེ་དག་གི་གྲུབ་པའི་དོན་
ཞུས་པས་སོ། །དང་པོ་ལ། དགོངས་འགྲེལ་གྱིས་དངོས་བསྟན་གྱི་
དབང་དུ་བྱས་པ་དང་། ཤུགས་བསྟན་གྱི་དབང་དུ་བྱས་པ་གཉིས་
ལས། དང་བོ་དོན་དམ་ཡང་དག་འཕགས་ཀྱིས་མདོ་སྡེ་ལ་འགལ་
སྤོང་གི་དྲི་བ་ཞུས་ཚུལ་ཡོད་དེ། འཁོར་ལོ་དང་པོར་གཟུགས་ནས་
བྱང་ཕྱོགས་སོ་བདུན་གྱི་བར་གྱི་ཆོས་ཐམས་ཅད་རང་གི་མཚན་ཉིད་
ཀྱིས་གྲུབ་པར་བཀའ་སྩལ། བར་བར་གཟུགས་ནས་རྣམ་མཁྱེན་གྱི་
བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་བཀའ་
སྩལ་པ་གཉིས་སྒྲས་ཟིན་ལྟར་ན་འགལ་ནའང་འགལ་བ་མེད་དགོས་
142



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པས། བར་པར་དེ་ལྟར་གསུངས་པ་ཅི་ལ་དགོངས་ནས་གསུངས་
ཞེས་དངོས་སུ་ཞུས་ནས། དང་བོར་དེ་ལྟར་གསུངས་པ་ཅི་ལ་་་་་
དགོངས་ནས་ གསུངས་ ཞེས་ དོན་ གྱིས་ ཞུས་ པར་ བསྟན་ པའི་ ཕྱིར།
གཉིས་པ་ནི། དེས་མདོ་སྡེ་ལ་འགལ་སྤོང་གི་དྲི་བ་ཞུས་ཚུལ་ཡོད་དེ།
འཁོར་ལོ་བར་བ་ཤེས་རབ་སྙིང་པོར་རང་གི་མཚན་ཉིད་ཀྱིས་གྲུབ་
པའི་ཆོས་མེད་པར་བཀའ་སྩལ། འཁོར་ལོ་དང་པོར་བདེན་གྲུབ་ཀྱི་
ཆོས་ཡོད་པར་བཀའ་སྩལ་བ་གཉིས་ སྒྲས་ཟིན་ལྟར་ན་འགལ་ཡང་
འགལ་བ་མི་མངའ་བས་ཤེས་རབ་སྙིང་བོར་དེ་ལྟར་གསུངས་པ་དེ་ཅི་
ལ་དགོངས་ནས་གསུངས་ཞེས་དངོས་སུ་ཞུས་ནས། དང་བོར་དེ་
ལྟར་གསུངས་པ་དེ་ཅི་ལ་དགོངས་ནས་གསུངས་པ་ཡིན་ཞེས་དོན་གྱིས་
ཞུས་པ་ཡིན་པའི་ཕྱིར། དེས་ན་འགལ་སྤོང་ཞུས་པའི་འཁོར་ལོ་བར་
བ་ཤེས་རབ་སྙིང་པོ་ལ་བྱེད་རིགས་ཏེ། ལན་གྱི་སྐབས་སུ་ཡང་དོན་
དམ་ཡང་དག་འཕགས་ཀྱིས་འགལ་སྤོང་ཞུས་པའི་འཁོར་ལོ་བར་བ་དེ་
དགོངས་གཞི། དགོས་པ། དངོས་ལ་གནོད་བྱེད་གསུམ་གྱི་སྒོ་
ནས་དྲང་དོན་དུ་བཀྲལ། འབུམ་སོགས་ཀྱི་ནང་ཚན་གྱི་གཟུགས་སྒྲ་
སོགས་མེད་ཅེས་སོགས་ཀྱི་མདོ་རྣམས་དགག་བྱ་ལ་དོན་དམ་གྱི་ཁྱད་
པར་དངོས་སུ་མ་སྦྱར་ཀྱང་མགོ་མཇུག་འགའ་ཞིག་དུའང་འཇིག་རྟེན་
གྱི་ཐ་སྙད་ཀྱི་དབང་གིས་ཡིན་གྱི་དོན་དམ་པར་ནི་མ་ཡིན་ནོ། །ཞེས་
དོན་དམ་གྱི་ཁྱད་པར་སྦྱར་བ་དེ། གཟུགས་མེད་ཅེས་སོགས་ལ་དོན་
དམ་གྱི་ཁྱད་པར་སྦྱར་བས། གཟུགས་སྒྲ་དང་སྐྱེ་འགག་སོགས་རང་
143



-
--
---
-
-
བྱང་ཆུབ་ལོ་མ་དཔེ་ཚོགས།
གི་མཚན་ཉིད་ཀྱིས་མེད་ཙམ་དེ་མདོ་དེའི་སྒྲས་ཟིན་གྱི་དོན་དུ་འཛིན་
པ་བཀག་ནས་གཟུགས་སྒྲ་དང་སྐྱེ་འགག་སོགས་དོན་དམ་པར་མེད་པ་
དེ་དེའི་སྒྲས་ཟིན་གྱི་དོན་དུ་བསྟན་པའི་སྒོ་ནས་ངེས་དོན་གྱི་མདོར་
བསྒྲུབ་པའི་ཕྱིར། །
གཉིས་པ་ལ་གང་ལ་དགོངས་ནས་ངོ་བོ་ཉིད་མེད་པར་གསུངས་
པ་དང་། གང་ལ་དགོངས་ནས་མ་སྐྱེས་པ་སོགས་སུ་བཤད་པའོ། །
དང་བོ་ལ། མདོར་བསྟན། རྒྱས་བཤད། དེ་དག་གི་དཔེ་་་་
བསྟན་པའོ། །དང་བོ་ནི། འཁོར་ལོ་བར་བ་ཤེས་རབ་སྙིང་བོར་
ཆོས་ཐམས་ཅད་ངོ་བོ་ཉིད་མེད་པར་གསུངས་པའི་དགོངས་གཞི་ཡོད་
དེ། དོན་དམ་པར་མཚན་ཉིད་ངོ་བོ་ཉིད་མེད་པ་དང་། དོན་དམ་
པར་སྐྱེ་བ་ངོ་བོ་ཉིད་མེད་པ་དང་། དོན་དམ་པར་ཆོས་བདག་གི་ངོ་
བོ་ཉིད་མེད་པ་གསུམ་ལ་དགོངས་ནས་དེ་ལྟར་གསུངས་པའི་ཕྱིར།
གཉིས་པ་ལ་ཀུན་བརྟགས་དོན་དམ་པར་མཚན་ཉིད་ངོ་བོ་ཉིད་མེད་
པར་བཤད་པ་དང་། གཞན་དབང་དོན་དམ་པར་སྐྱེ་བ་ངོ་བོ་ཉིད་
མེད་པར་བཤད་པ་དང༌། ཡོངས་གྲུབ་དོན་དམ་པར་ཆོས་བདག་གི་
ངོ་བོར་མེད་པར་བཤད་པའོ། །དང་བོ་ནི། གཟུགས་ཀྱི་ངོ་བོ་དང་
ཁྱད་པར་ལ་ཀུན་བརྟགས་པའི་ཀུན་བརྟགས་ཆོས་ཅན། ཁྱོད་ལ་
དོན་དམ་པར་མཚན་ཉིད་ངོ་བོ་ཉིད་མེད་པ་ཞེས་བརྗོད་པའི་རྒྱུ་་་
མཚན་ཡོད་དེ། སྒྲུབ་ཕྱོགས་ནས་རྟོག་པས་བཏགས་པ་ཙམ་ཡིན་གྱི།
དགག་ཕྱོགས་ནས་དོན་དམ་པར་རང་གི་མཚན་ཉིད་ཀྱིས་མ་གྲུབ་པའི་
144



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྒྱུ་མཚན་གྱིས་དེ་ལྟར་བརྗོད་པའི་ཕྱིར། གཉིས་པ་ནི། གཟུགས་
ཀྱི་གཞན་དབང་ཆོས་ཅན། ཁྱོད་ལ་དོན་དམ་པར་སྐྱེ་བ་ངོ་བོ་ཉིད་
མེད་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་སྒྲུབ་ཕྱོགས་ནས་
རང་གི་རྒྱུ་རྐྱེན་ལ་བརྟེན་ནས་སྐྱེས་ཤིང་དགག་ཕྱོགས་ནས་དོན་དམ་
པར་མི་སྐྱེ་བས་དེ་ལྟར་བརྗོད་པའི་ཕྱིར། གསུམ་པ་ལ། གཞན་
དབང་གི་དབང་དུ་བྱས་པ་དང་། ཡོངས་གྲུབ་ཀྱི་དབང་དུ་བྱས་
པའོ། །དང་བོ་ནི། གཟུགས་ཀྱི་གཞན་དབང་ཆོས་ཅན། ཁྱོད་ལ་
དོན་དམ་པར་ངོ་བོ་ཉིད་མེད་པ་ཞེས་བརྗོད་པའི་རྒྱུ་མཚན་ཡོད་དེ།
ཤེས་སྒྲིབ་རྣམ་པར་དག་བྱེད་ཀྱིས་བར་ཆད་མེད་ལམ་གྱི་དམིགས་པ་
མཐར་ཐུག་པ་དེ་དོན་དམ་པ་ཡིན་ལ། ཁྱོད་དོན་དམ་པར་དེར་མ་
གྲུབ་པའི་རྒྱུ་མཚན་ གྱིས་དེ་ལྟར་བརྗོད་པའི་ཕྱིར། གཉིས་པ་ནི།
གཟུགས་བདེན་སྟོང་ཆོས་ཅན། ཁྱོད་ལ་དོན་དམ་པར་ངོ་བོ་ཉིད་
མེད་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཆོས་བདག་གི་ངོ་
བོར་མ་གྲུབ་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། གསུམ་པ་
ནི། གཟུགས་ཀྱི་ཀུན་བརྟགས་ཆོས་ཅན། ཁྱོད་ནམ་མཁའི་མེ་
ཏོག་གི་དཔེས་སྟོན་པའི་རྒྱུ་མཚན་ཡོད་དེ། ནམ་མཁའི་མེ་ཏོག་རང་
འཛིན་རྟོག་པས་བཏགས་པ་ཙམ་ཡིན་པ་བཞིན་དུ། ཁྱོད་ཀྱང་རང་
འཛིན་རྟོག་པས་བཏགས་པ་ཙམ་ཡིན་པའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར། གཟུགས་ཀྱི་གཞན་དབང་ཆོས་ཅན། ཁྱོད་སྒྱུ་
མའི་དཔེས་སྟོན་པའི་རྒྱུ་མཚན་ཡོད་དེ། སྒྱུ་མའི་རྡེའུ་ཤིང་བུ་སོགས་
145



བྱང་ཆུབ་ལོ་མ་དཔེ་ཚོགས།
རྟ་གླང་དུ་སྣང་ཡང་དེས་སྟོང་པ་བཞིན་དུ་ཁྱོད་ཀྱང་བདེན་པར་སྣང་
ཡང་བདེན་གྲུབ་ཀྱིས་སྟོང་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
གཟུགས་བདེན་སྟོང་ཆོས་ཅན། ཁྱོད་ནམ་མཁའི་དཔེས་སྟོན་པའི་
རྒྱུ་མཚན་ཡོད་དེ། ནམ་མཁའ་ཐོགས་རེག་བཀག་ཙམ་ཡིན་པ་་་
བཞིན་དུ། ཁྱོད་རང་གི་དགག་བྱ་བདེན་གྲུབ་བཀག་ཙམ་ཡིན་པས་
དེ་ལྟར་བརྗོད་པའི་ཕྱིར། གཉིས་པ་ནི། འཁོར་ལོ་བར་བ་ཤེས་
རབ་སྙིང་པོར་ཆོས་ཐམས་ཅད་རང་གི་མཚན་ཉིད་ཀྱིས་མ་སྐྱེས་པ་
སོགས་སུ་གསུངས་པའི་དགོངས་གཞི་ཡོད་དེ། ཆོས་རྣམས་ལ་དོན་
དམ་པར་སྐྱེ་འགག་སོགས་མེད་པ་ལ་དགོངས་པའི་ཕྱིར། གསུམ་པ་
ནི། རྣམ་པར་རྟོག་པའི་སྤྱོད་ཡུལ་ཞེས་སོགས་ཀྱི་བསྟན་དོན་གོ་
སླའོ། །བཞི་བ་ནི། སྒྲས་ཟིན་སྒྲ་ཇི་བཞིན་པ་མ་ཡིན་པས་བསྟན་
དོན་གྱི་གཙོ་བོ་སྒྲ་ཇི་བཞིན་ཡིན་ནོ། །དོན་དམ་ཡང་དག་འཕགས་ཀྱི་
ལེའུ་ཆོས་ཅན། ཁྱོད་ལ་ལེགས་པར་རྣམ་པར་ཕྱེ་བ་ཞེས་བརྗོད་པའི་
རྒྱུ་མཚན་ཡོད་དེ། ཁྱོད་ཀྱིས་ཀུན་བརྟགས་དོན་དམ་པར་ངོ་བོ་ཉིད་
རང་གི་མཚན་ཉིད་ཀྱིས་མ་གྲུབ་ཅིང་། གཞན་དབང་དོན་དམ་པར་
སྐྱེ་བ་ངོ་བོ་ཉིད་མེད་པ་དང༌། ཡོངས་གྲུབ་དོན་དམ་པར་ཆོས་
བདག་གི་ངོ་བོར་མ་གྲུབ་པ་བསྟན་བྱའི་གཙོ་བོར་བྱས་ནས་བསྟན་
པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། འོ་ན། སེམས་ཙམ་
པའི་ལུགས་ཀྱི་མཚན་ཉིད་གསུམ་གྱི་རྣམ་གཞག་དོན་དམ་ཡང་དག་
འཕགས་ཞུས་ཀྱི་ལེའུའི་བསྟན་དོན་གྱི་གཙོ་བོ་མ་ཡིན་ན་དེ་དེའི་་་
146



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དངོས་བསྟན་དང་ཤུགས་བསྟན་གང་དུ་ཡང་མི་བཞེད་དམ་ཞེ་ན།
དྲང་ངེས་རྣམ་འབྱེད་ལས། གལ་ཏེ་རྣལ་འབྱོར་སྤྱོད་པ་བའི་ཞེས་
སོགས་གསུངས། དོན་ནི། དགོངས་འགྲེལ་དང་ལང་གཤེགས་
དང་རྒྱན་སྟུག་པོ་བཀོད་པ་སོགས་ལས་དངོས་སུ་ཕྱི་དོན་མེད་པར་
སེམས་ཙམ་དུ་བསྟན་ཅིང་སེམས་ཙམ་པ་ལ་བདེན་གྲུབ་མ་བཀག་པ་
ནི། ཆོས་ཐམས་ཅད་ཅིག་ཅར་དུ་བདེན་མེད་དུ་དངོས་སུ་རྟོགས་མི་
ནུས་པ་རིམ་གྱིས་བཀྲི་དགོས་པའི་གདུལ་བྱ་རྣམས་ཀྱི་བསམ་པ་དང་
མཐུན་པར་བསྟན་པ་ཡིན་ནོ། །ཞེས་དབུ་མ་སྣང་བ་ལས་གསུངས་
པས། མདོ་སྡེ་དེ་དག་ལས་ཆོས་ཐམས་ཅད་ཅིག་ཅར་དུ་བདེན་མེད་
དུ་རྟོགས་ནུས་པའི་གདུལ་བྱ་དང་སྔ་མ་གཉིས་ཀ་ཡོད་པས་སེམས་
ཙམ་པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་གཞག་དོན་དམ་
ཡང་དག་འཕགས་ཞུས་ཀྱི་ལེའུ་དང་ལང་གཤེགས་དང་། རྒྱན་སྟུག་
པོ་བཀོད་པའི་མདོའི་སྒྲས་ཟིན་ཙམ་གྱི་དོན་དང་། དབུ་མ་པའི་
འདོད་པ་ལྟར་གྱི་མཚན་ཉིད་གསུམ་གྱི་རྣམ་གཞག་མདོ་དེ་དག་གི་
བསྟན་བྱའི་གཙོ་བོར་ཆ་ཕྱེ་ནས་འཇོག་ཅེས་པའི་དོན་ནོ། །གསུམ་པ་
རྩོད་པ་སྤོང་བ་ལ་ཁོ་ན་རེ། འཁོར་ལོ་དང་བོར་གཟུགས་ནས་ལམ་
གྱི་ཡན་ལག་གི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་
པར་སྒྲས་ཟིན་ལ་བསྟན་པར་ཐལ། ཁྱོད་ཀྱི་དངོས་བསྟན་གྱི་འགལ་
སྤོང་ཞུས་ཚུལ་འཐད་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་
ལྟར་སྟོན་པའི་འཁོར་ལོ་དང་བོ་ལ་དགོངས་གཞི་ཞུ་མི་དགོས་པའི་
_147



བྱང་ཆུབ་ལོ་མ་དཔེ་ཚོགས།
ཕྱིར་ཏེ། དེ་རྣམས་རང་གི་མཚན་ཉིད་ཀྱིས་གྲུབ་པའི་ཕྱིར། ཁོ་ན་
རེ། ཁྱོད་ཀྱི་ཤུགས་བསྟན་གྱི་འགལ་སྤོང་ཞུས་ཚུལ་མི་འཐད་པར་
ཐལ། འཁོར་ལོ་དང་པོས་བདེན་གྲུབ་ཀྱི་ཆོས་ཡོད་པར་བསྟན་པ་
དང་ཤེས་རབ་སྙིང་བོས་རང་གི་མཚན་ཉིད་ཀྱིས་གྲུབ་པའི་ཆོས་མེད་
པར་བསྟན་པ་གཉིས་སྒྲ་ཟིན་ལྟར་ན་མི་འགལ་བའི་ཕྱིར་ཟེར་བ་མི་
འཐད་དེ། མདོ་དེ་གཉིས་རང་ཚིག་དངོས་ཤུགས་འགལ་བ་ལྟར་
ཡིན་པའི་ཕྱིར་ཏེ། བདེན་པར་ཡོད་ན་ཡོད་དགོས། རང་གི་་
མཚན་ཉིད་ཀྱིས་མེད་ན་མེད་དགོས་པའི་ཕྱིར། ཁོ་ན་རེ། སེམས་
ཙམ་པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་གཞག་དོན་དམ་
ཡང་དག་འཕགས་ཞུས་ཀྱི་ལེའུའི་བསྟན་དོན་ཡིན་པར་ཐལ། དེས་
དེ་ འདྲའི་ རྣམ་ གཞག་དངོས་ སུ་ བསྟན་ པའི་ཕྱིར། རྟགས་ཁས།
འདོད་མི་ནུས་ཏེ། དྲང་ངེས་རྣམ་འབྱེད་ལས། དགོངས་འགྲེལ་
ལས་མཚན་ཉིད་གསུམ་གསུངས་པའི་དོན་རྣལ་འབྱོར་སྤྱོད་པ་བ་དག་
གིས་ཇི་ལྟར་བཀྲལ་བ་མདོའི་དོན་མིན་པར་དབུ་མའི་དོན་དུ་བཀྲལ་
བའི་ལམ་སྲོལ་འདི་ནི། ལེགས་ལྡན་འབྱེད་ཀྱིས་ཕྱེ་བ་ཞིབ་ཏུ་ནི་
དབུ་མ་སྣང་བ་ལས་བཤད་དོ་ཞེས་གསུངས་པའི་ཕྱིར་ན་མ་ཁྱབ་སྟེ།
རྣལ་འབྱོར་སྤྱོད་པ་བ་དག་གིས་མཚན་ཉིད་གསུམ་གྱི་རྣམ་གཞག་དོན་
དམ་ཡང་དག་འཕགས་ཞུས་ཀྱི་ལེའུའི་བསྟན་དོན་གྱི་གཙོ་བོ་མ་ཡིན
པ་ལ་དགོངས་པའི་ཕྱིར་ཏེ། དེའི་འཕྲོ་ཉིད་དུ་ཚུལ་གཉིས་ཀྱིས་མདོ་
འགྲེལ་ཚུལ་ཞིབ་ཏུ་ཤེས་ན་ཤིང་རྟ་ཆེན་པོ་རྣམས་ཀྱི་རིགས་པའི་རྣམ་
148



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འགྱུར་དང་གསུང་རབ་འགྲེལ་ཚུལ་དུ་མ་ཞིག་ཤེས་སོ། ། ཞེས་་་་་་་
གསུངས་པའི་ཕྱིར། ཁོ་ན་རེ། དོན་དམ་ཡང་དག་འཕགས་ཞུས་
ཀྱི་ལེའུ་ཆོས་ཅན། ཁྱོད་ཀྱིས་གཞན་དབང་བདེན་གྲུབ་ཏུ་བསྟན་
པར་ཐལ། ཁྱོད་ཀྱིས་སེམས་ཙམ་པའི་འདོད་པ་ལྟར་གྱི་མཚན་ཉིད་
གསུམ་གྱི་རྣམ་གཞག་དངོས་སུ་བསྟན་པའི་ཕྱིར། འདོད་མི་ནུས་ཏེ།
ཁྱོད་ཀྱིས་གཞན་དབང་བདེན་མེད་དུ་བསྟན་པའི་ཕྱིར་ན་མ་ཁྱབ།
དེར་ཐལ། ཁྱོད་ཀྱིས་དབུ་མ་པའི་འདོད་པ་ལྟར་གྱི་མཚན་ཉིད་
གསུམ་གྱི་རྣམ་གཞག་བསྟན་བྱའི་གཙོ་བོར་བྱས་ནས་བསྟན་པའི་ཕྱིར་
ཟེར་ན། བརྒྱད་སྟོང་བ་ཆོས་ཅན། ཁྱོད་ཀྱིས་མཐར་ཐུག་ཐེག་པ་
གསུམ་དུ་གྲུབ་པར་མ་བསྟན་པར་ཐལ། ཁྱོད་ཀྱིས་མཐར་ཐུག་ཐེག་
པ་གཅིག་ཏུ་གྲུབ་པར་བསྟན་པའི་ཕྱིར། ཁྱབ་པ་ཁས། འདོད་མི་
ནུས་ཏེ། གང་ཡང་དག་པའི་སྐྱོན་མེད་པ་ལ་ཞུགས་པ་དེ་དག་ལ་
ཞེས་སོགས་ཀྱིས་དེ་ལྟར་བསྟན་པའི་ཕྱིར། ཁོ་ན་རེ་བརྒྱད་སྟོང་བ་
སྒྲ་ཇི་བཞིན་པ་མ་ཡིན་པར་ཐལ། (+)དེས་མཐར་ཐུག་ཐེག་པ་
གསུམ་དུ་གྲུབ་པར་བསྟན་པའི་ཕྱིར། ཁྱབ་སྟེ། མདོ་སྡེ་དགོངས་
འགྲེལ་གྱིས་དེ་ལྟར་བསྟན་ན་དེ་སྒྲ་ཇི་བཞིན་པ་མ་ཡིན་དགོས་པའི་
ཕྱིར་ན་མ་ཁྱབ་སྟེ། ཤེར་ཕྱིན་གྱི་མདོ་ལས་དེ་དེ་ལྟར་བསྟན་པ་དྲང་
དོན་དུ་འགྲེལ་བའི་ཤེར་ཕྱིན་གྱི་མདོ་མེད་པར་ཐལ། དགོངས་་་་
འགྲེལ་ལས་དེ་ལྟར་བསྟན་པ་དྲང་དོན་དུ་འགྲེལ་བའི་ཤེར་ཕྱིན་གྱི་
མདོ་མེད་པའི་ཕྱིར། འདོད་མི་ནུས་ཏེ། གལ་ཏེ་དེ་དག་གིས་ཞེས་
149



བྱང་ཆུབ་ལོ་མ་དཔེ་ཚོགས།
སོགས་ཀྱིས་དེ་དྲང་དོན་དུ་འགྲེལ་བའི་ཕྱིར། ཁོ་ན་རེ། ཤེས་རབ་
སྙིང་བོ་དགག་བྱ་ལ་དོན་དམ་གྱི་ཁྱད་པར་མ་སྦྱར་བའི་མདོ་མ་ཡིན་
པར་ཐལ། དེ་དགག་བྱ་ལ་དོན་དམ་གྱི་ཁྱད་པར་སྦྱར་བའི་མདོ་
ཡིན་པའི་ཕྱིར་ཏེ། དེས་བདེན་གྲུབ་བཀག་པའི་ཕྱིར་ཏེ། དེས་
བདེན་མེད་བསྟན་པའི་ཕྱིར་ན་མ་ཁྱབ་སྟེ། འོ་ན། དེས་དགག་བྱ་
ལ་དོན་དམ་གྱི་ཁྱད་པར་དངོས་སུ་སྦྱར་བར་ཐལ། དེས་བདེན་གྲུབ་
དངོས་སུ་བཀག་པའི་ཕྱིར་ཏེ། དེས་བདེན་མེད་དངོས་སུ་བསྟན་
པའི་ཕྱིར། ཁྱབ་པ་ཁས། དེར་ཐལ། དེས་བདེན་མེད་དངོས་
བསྟན་བསྟན་བྱའི་གཙོ་བོར་བྱས་ནས་བསྟན་པའི་ཕྱིར། ཁ་ཅིག
དེས་དགག་བྱ་ལ་དོན་དམ་གྱི་ཁྱད་པར་སྦྱར་བར་ཐལ། དེས་དེ་མི་
གསལ་བའི་ཚུལ་གྱིས་སྦྱར་བའི་ཕྱིར་ཏེ། དྲང་ངེས་རྣམ་འབྱེད་ལས།
དེ་ཡང་ཤེས་རབ་སྙིང་པོ་ལྟ་བུ་མདོ་དེའི་ནང་དུ་དོན་དམ་པ་དང༌
བདེན་པའི་ཁྱད་པར་གསལ་བར་མ་སྦྱར་བར་གཟུགས་མེད་ཞེས་པ་ལ་
སོགས་པ་བསྟན་པ་ནི་ཇི་ལྟར་བསྟན་པ་དེ་ཙམ་གྱིས་སྒྲ་ཇི་བཞིན་པར་
གཟུང་དུ་མི་རུང་བས་གཞན་དུ་དྲང་དགོས་པས་དྲང་དོན་ནོ། །ཞེས་
གསུངས་པའི་ཕྱིར་ན་མ་ཁྱབ། ཁ་ཅིག སྐབས་འདིར་དོན་དམ་
ཡང་དག་འཕགས་ཞུས་ཀྱི་ལེའུ་སྒྲ་ཇི་བཞིན་པར་བྱས་ནས། ཆོས་
ཐམས་ཅད་ཀྱི་གསལ་བའི་དབྱེ་བ་མཐའ་དག་གི་སྟེང་དུ་མཚན་ཉིད་
གསུམ་གསུམ་གྱི་རྣམ་གཞག་འབྱེད་པ་དང་། ཉི་ཁྲི་བྱམས་ཞུས་ཀྱིས་
ལེའུ་ཡང་སྒྲ་ཇི་བཞིན་པར་བྱེད་ཟེར་ན། ཀུན་བརྟགས་གཞན་་
150



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དབང་ཡོངས་གྲུབ་གསུམ་གྱི་སྟེང་དུ་མཚན་ཉིད་གསུམ་གསུམ་གྱི་རྣམ་
གཞག་འཐད་པར་ཐལ། དམ་བཅའ་འཐད་པའི་ཕྱིར། འདོད་
ན། ཀུན་བརྟགས་ཀྱི་གཞན་དབང་ཡིན་ན་ཀུན་བརྟགས་ཀྱི་ཆོས་
ཉིད་ ཀྱི་ སྟོང་ གཞི་ ཡིན་ དགོས་ པར་ ཐལ། འདོད་ པ་ གང་ ཞིག
དོན་དམ་ཡང་དག་འཕགས་ཞུས་ཀྱི་ལེའུ་སྒྲ་ཇི་བཞིན་པ་ཡིན་པའི་
ཕྱིར། འདོད་ན། ཤེས་བྱ་ཆོས་ཅན། རྣམ་བཏགས་ཀྱི་གཞན་
དབང་ཀུན་བརྟགས་ཀྱི་གཞན་དབང་གིས་སྟོང་བ་དེ་ཆོས་ཉིད་ཀྱི་
གཞན་དབང་དུ་འདོད་རིགས་པར་ཐལ། རྣམ་བཏགས་ཀྱི་་་་་་
གཟུགས་ཀུན་བརྟགས་ཀྱི་གཟུགས་ཀྱིས་སྟོང་བ་དེ་ཆོས་ཉིད་ཀྱི་་་་་
གཟུགས་སུ་འཇོག་རིགས་པ་གང་ཞིག འདོད་པའི་ཕྱིར། དང་
པོ་གྲུབ་སྟེ། ཉི་ཁྲི་བྱམས་ཞུས་ཀྱི་ལེའུར། གང་ཀུན་བརྟགས་པའི་
གཟུགས་དེས་རྣམ་པར་བཏགས་པའི་གཟུགས་རྟག་པ་རྟག་པའི་དུས་
དང་ཐེར་ཟུག་ ཐེར་ཟུག་གི་དུས་ སུ་ངོ་བོ་ཉིད་མེད་པ་ཁོ་ན་དང་།
ཆོས་ལ་བདག་མེད་པ་དང་དེ་བཞིན་ཉིད་དང་ཡང་དག་པའི་མཐའ་
ནི་ཆོས་ཉིད་ཀྱི་གཟུགས་སོ། ། ཞེས་དང༌། དྲང་ངེས་རྣམ་འབྱེད་
ལས། དེ་ལ་རྣམ་བཏགས་ཀྱི་གཟུགས་ཀྱི་ངོ་བོ་ཉིད་མེད་པ་དང་
ཆོས་ཀྱི་བདག་མེད་སོགས་ནི་ཆོས་ཉིད་ཀྱི་གཟུགས་སོ། །ཆོས་དེ་ཡང་
རྣམ་བཏགས་ཀྱི་གཟུགས་ཀུན་བརྟགས་པའི་གཟུགས་དེས་ངོ་བོ་ཉིད་
དང་བདག་མེད་པ་ཡིན་པས་མེད་རྒྱའི་བདག་གམ་ངོ་བོ་ནི་ཀུན་
བརྟགས་སོ། ། ཞེས་གསུངས་པའི་ཕྱིར། འདོད་ན། གཞན་་་་་
，
151



བྱང་ཆུབ་ལོ་མ་དཔེ་ཚོགས།
དབང་བདེན་པར་གྲུབ་པ་ཀུན་བརྟགས་ཀྱི་གཞན་དབང་ཡིན་པར་
ཐལ། རྣམ་བཏགས་ཀྱི་གཞན་དབང་ཀུན་བརྟགས་ཀྱི་གཞན་་་་་
དབང་གིས་སྟོང་པ་ཆོས་ཉིད་ཀྱི་གཞན་དབང་དུ་འཇོག་རིགས་པ་གང་
ཞིག གཞན་དབང་གཞན་དབང་ཞེས་པའི་སྒྲ་འཇུག་པའི་འཇུག་
གཞིར་རང་གི་མཚན་ཉིད་ཀྱིས་གྲུབ་པ་དེ་ཀུན་བརྟགས་ཀྱི་གཞན་
དབང་མ་ཡིན་པའི་ཕྱིར། མ་གྲུབ་ན། གཞན་དབང་གཞན་་་་་
དབང་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་
གྲུབ་པ་ཆོས་ཅན། གཞན་དབང་ཁྱོད་ཀྱིས་སྟོང་བ་དེ་གཞན་དབང
གི་ཆོས་ཉིད་ཡིན་པར་ཐལ། ཁྱོད་གཞན་དབང་གི་སྟེང་གི་ཀུན་
བརྟགས་ཀྱི་གཞན་དབང་ཡིན་པའི་ཕྱིར། འདོད་ན། གཞན་་་
དབང་ཁྱོད་ཀྱིས་ སྟོང་བར་ཐལ། འདོད་པའི་ཕྱིར། འདོད་མི་
ནུས་ཏེ། དེ་དེར་རང་གི་མཚན་ཉིད་ཀྱིས་གྲུབ་པའི་ཕྱིར་ཏེ། གཞི་
གྲུབ་ པའི་ ཕྱིར། གཞན་ དབང་ བདེན་ པར་ གྲུབ་ པ་ ཆོས་ ཅན།
ཡོད་པར་ཐལ། ཀུན་བརྟགས་ཀྱི་ཆོས་ཉིད་ཀྱི་རྟེན་ཆོས་ཅན་ཡིན་
པའི་ ཕྱིར་ ཏེ། ཀུན་ བརྟགས་ ཀྱི་ གཞན་ དབང་ ཡིན་ པའི་ ཕྱིར།
འཁོར་གསུམ། ཀུན་བརྟགས་ཀུན་བརྟགས་ཀྱི་གཞན་དབང་ཡིན་
པར་ཐལ། ཀུན་བརྟགས་ཀྱི་སྟེང་དུ་མཚན་ཉིད་གསུམ་གྱི་རྣམ་་་
གཞག་དོན་དམ་ཡང་དག་འཕགས་ཞུས་ཀྱི་ལེའུའི་སྒྲས་དོན་ལྟར་
འཇོག་རིགས་པ་གང་ཞིག ཀུན་བརྟགས་འཛིན་པའི་ཚད་མ་ཀུན་
བརྟགས་ཀྱི་གཞན་དབང་མ་ཡིན་པའི་ཕྱིར། འདོད་ན། རྣམ་
152



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བཏགས་ཀྱི་གཞན་དབང་ཀུན་བརྟགས་ཀྱི་གཞན་དབང་ཀྱིས་སྟོང་
བར་ཐལ། དེ་དེས་སྟོང་བ་དེ་ཆོས་ཉིད་ཀྱི་གཞན་དབང་ཡིན་པའི་
ཕྱིར་ཏེ། རྣམ་བཏགས་ཀྱི་གཞན་དབང་ཀུན་བརྟགས་ཀྱི་གཞན་
དབང་གིས་སྟོང་བ་དེ་ཆོས་ཉིད་ཀྱི་གཞན་དབང་གང་ཞིག ཀུན་
བརྟགས་ཀུན་བརྟགས་ཀྱི་གཞན་དབང་ཡིན་པའི་ཕྱིར། རྟགས་་་་
ཁས་སོ། ། དེ་བཞིན་དུ་ཀུན་བརྟགས་ཀྱི་ཡོངས་གྲུབ་ཡིན་ན་ཀུན་་་་
བརྟགས་ཀྱི་ཆོས་ཉིད་ཡིན་དགོས་པར་ཐལ། ཀུན་བརྟགས་ཀྱི་སྟེང་
དུ་ཀུན་བརྟགས་གཞན་དབང་ཡོངས་གྲུབ་གསུམ་གྱི་རྣམ་གཞག་་་
འཐད་པའི་ཕྱིར། རྟགས་ཁས། འདོད་ན། ཡོངས་གྲུབ་བདེན་
གྲུབ་ཆོས་ཅན། ཀུན་བརྟགས་ཀྱི་ཆོས་ཉིད་ཡིན་པར་ཐལ། ཀུན་
བརྟགས་ཀྱི་ཡོངས་གྲུབ་ཡིན་པའི་ཕྱིར། ཁྱབ་པ་ཁས། མ་གྲུབ་ན།
དེར་ཐལ། རྣམ་བཏགས་ཀྱི་ཡོངས་གྲུབ་ཀུན་བརྟགས་ཀྱི་ཡོངས་
གྲུབ་ ཀྱིས་ སྟོང་ བ་ དེ་ ཆོས་ ཉིད་ ཀྱི་ ཡོངས་ གྲུབ་ ཡིན་ པའི་ ཕྱིར་ ཏེ།
ཡོངས་གྲུབ་ཀྱི་སྟེང་དུ་མཚན་ཉིད་གསུམ་གྱི་རྣམ་གཞག་འཐད་པའི་
ཕྱིར། རྟགས་ཁས། རང་ལུགས་ནི། དོན་དམ་ཡང་དག་་་་་་
འཕགས་ཞུས་ཀྱི་ལེའུ་སྒྲ་ཇི་བཞིན་པར་ཁས་ལེན་ཞིང་། བྱམས་ཞུས་
ཀྱི་ལེའུ་སྒྲ་ཇི་བཞིན་པར་ཁས་མི་ལེན་ཀྱང་གཟུགས་ནས་རྣམ་མཁྱེན་
གྱི་བར་གྱི་འགྲེས་རྐང་རྣམས་ལ་དེ་ལྟར་སྦྱར་གྱི་ཆོས་གཞན་དག་ལ་དེ་
ལྟར་སྦྱར་བ་མ་གསུངས་པའི་ཕྱིར། ཁོ་ན་རེ། གྲུབ་དོན་གཉིས་
པས་རྒྱས་འབྲིང་བསྡུས་གསུམ་དྲང་དོན་དུ་སྒྲུབ་པར་ཐལ། དེས་དེ་
153



བྱང་ཆུབ་ལོ་མ་དཔེ་ཚོགས།
དྲང་དོན་དུ་བསྟན་པའི་ཕྱིར་ན་མ་ཁྱབ། ཁོ་ན་རེ། དོན་དམ་ཡང་
དག་འཕགས་ཞུས་ཀྱི་ལེའུ་ཆོས་ཅན། ངེས་དོན་གྱི་མདོ་ཡིན་པར་
ཐལ། དབུ་མའི་བཀའ་ཡིན་པའི་ཕྱིར་ན་མ་ཁྱབ། མ་གྲུབ་ན་དེར་
ཐལ། རྒྱས་འབྲིང་བསྡུས་གསུམ་ངེས་དོན་གྱི་མདོར་གཞུང་་་་་་་
བཙུགས་ ནས་ བསྒྲུབས་ པའི་ མདོ་ ཡིན་ པའི་ ཕྱིར། གཞན་ ཡང་།
དེ་ཆོས་ཅན། ངེས་དོན་གྱི་མདོ་ཡིན་པར་ཐལ། སྟོང་ཉིད་དངོས་
བསྟན་བསྟན་བྱའི་གཙོ་བོར་བྱས་ནས་བསྟན་པའི་མདོ་ཡིན་པའི་ཕྱིར་
ཏེ། དབུ་མ་པའི་བཀའ་ཡིན་པའི་ཕྱིར། ཟེར་ན་རྩ་བར་མ་ཁྱབ་སྟེ།
མདོ་ ཤེས་ རབ་ སྙིང་ པོ་ ཆོས་ ཅན། དེར་ ཐལ། དེའི་ ཕྱིར།
འཁོར་ལོ་བར་བ་ཡིན་པའི་ཕྱིར། ཁྱབ་སྟེ། སྟོང་བ་ཉིད་སྨོས་པའི་
རྣམ་པས། ཞེས་གསུངས་པའི་ཕྱིར། ཁོ་ན་རེ། བདེན་གྲུབ་
གཙོ་བོར་དངོས་སུ་བསྟན་པའི་མདོ་ཡིན་ན་དྲང་དོན་གྱི་མདོ་ཡིན་
པས་མ་ཁྱབ་པ་ཐལ། བདེན་མེད་དངོས་བསྟན་བསྟན་བྱའི་གཙོ་
བོར་བྱས་ནས་སྟོན་པའི་མདོ་ཡིན་ན་ངེས་དོན་གྱི་མདོ་ཡིན་པས་མ་
ཁྱབ་པའི་ཕྱིར། ཟེར་ན། མ་ཁྱབ། དེ་བཞིན་དུ་དྲང་དོན་དངོས་བསྟན་
བསྟན་བྱའི་གཙོ་བོར་བྱས་ནས་སྟོན་པའི་མདོ་ཡིན་ན་དྲང་དོན་གྱི་
མདོ་ཡིན་པས་མ་ཁྱབ་པར་ཐལ། ངེས་དོན་དངོས་བསྟན་བསྟན་
བྱའི་གཙོ་བོར་བྱས་ནས་སྟོན་པའི་མདོ་ཡིན་ན་ངེས་དོན་གྱི་མདོ་ཡིན་
པས་མ་ཁྱབ་པའི་ཕྱིར། ཟེར་ན། ཁྱབ་པ་སྤྲོས་པས་ཆོག་གོ །
གསུམ་པ་འཕགས་སེང་གི་ལུགས་ལ་གསུམ་ལས། དང་བོ་ནི།
154



ན
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དོན་དམ་ཡང་དག་འཕགས་ཞུས་ཀྱི་ལེའུ་ངེས་དོན་གྱི་མདོ་ཡིན་ཟེར་
ན། དེ་ཆོས་ཅན། སྒྲ་ཇི་བཞིན་པ་ཡིན་པར་ཐལ། དམ་བཅའ་
འཐད་པའི་ཕྱིར། འདོད་མི་ནུས་ཏེ། དེ་སྒྲ་ཇི་བཞིན་པ་མ་ཡིན་
པར་སློབ་དཔོན་སེང་གེ་བཟང་བོས་ཁས་ལེན་པའི་ཕྱིར་ཏེ། དེས་དེ་
མཚན་ ཉིད་ལ་ལྡེམ་ པོར་དགོངས་པའི་ མདོར་ ཁས་ ལེན་ པའི་ ཕྱིར།
རྣམ་བཤད་ལས། མཚན་ཉིད་ལ་ལྡེམ་པོར་དགོངས་པ་ནི། མདོ་
དགོངས་འགྲེལ་ལས་ངོ་བོ་ཉིད་གསུམ་ལ། བདེན་པར་གྲུབ་མ་གྲུབ་
ཀྱི་ཁྱད་པར་གསུངས་པ་ལྟ་བུའོ། །ཞེས་གསུངས་པའི་ཕྱིར། ཁོ་ན་
རེ། ཞི་འཚོ་ཡབ་སྲས་ཀྱི་ལུགས་ལ་དེ་མཚན་ཉིད་ལ་ལྡེམ་པོར་་་་
དགོངས་པའི་མདོ་ཡིན་པར་ཐལ། སེང་གེ་བཟང་བོའི་ལུགས་ལ་དེ་
དེ་ཡིན་པའི་ཕྱིར། འདོད་མི་ནུས་ཏེ། དེ་དེ་གཉིས་ཀྱི་ལུགས་ལ་
དབུ་མ་བའི་བཀའ་ཡིན་པའི་ཕྱིར་ན་མ་ཁྱབ། ཁ་ཅིག ལུང་དེའི་
དོན་ནི་དོན་དམ་ཡང་དག་འཕགས་ཞུས་ཀྱི་ལེའུ་ལས་གཞན་པའི་
དགོངས་འགྲེལ་གྱི་ལེའུ་ལས་མཚན་ཉིད་གསུམ་གྱི་རྣམ་གཞག་གསལ་
བར་བསྟན་པ་དེ་དེའི་དོན་ཡིན་ཟེར་ན། དེ་ལས་གཞན་པའི་དེ་
འདྲའི་དགོངས་འགྲེལ་གྱི་ལེའུ་ཡོད་པར་ཐལ། དམ་བཅའ་འཐད་
པའི་ཕྱིར། འདོད་ན། དེ་འདྲའི་ལེའུ་ཆོས་ཅན། ཁྱོད་སེམས་
ཙམ་པས་ལེགས་པར་ཕྱེ་བའི་ཆོས་འཁོར་དུ་འདོད་པར་ཐལ། ཁྱོད་
དགོངས་འགྲེལ་གྱི་ནང་ཚན་གྱི་མཚན་ཉིད་གསུམ་ལ་བདེན་པར་གྲུབ་
མ་ གྲུབ་ ཀྱི་ ཁྱད་ པར་ གསལ་ བར་ སྟོན་ པའི་ མདོ་ ཡིན་ པའི་ ཕྱིར།
155



བྱང་ཆུབ་ལོ་མ་དཔེ་ཚོགས།
ས་
འདོད་མི་ནུས་ཏེ། རྣམ་བཤད་ལས། དེར་ས་བཅུའི་དབང་ཕྱུག་
གི་བྱང་ཆུབ་སེམས་དཔའ་བཅུས། ཞེས་སོགས་གསུངས་པའི་ཕྱིར་
དང་། སློབ་དཔོན་འཕགས་པ་ཐོགས་མེད་ཀྱིས་ཐེག་པ་ཆེན་པོའི་
རིགས་ཅན་དུ་མ་རྗེས་ སུ་བཟུང་བའི་ཆེད་དུ། རྣམ་པར་རིག་པ་
ཙམ་གྱི་ཤིང་རྟའི་སྲོལ་ཕྱེ་བ་ལྟར་ན། མདོ་སྡེ་འདི་ནས་འཁོར་ལོ་
གསུམ་གྱི་དྲང་ངེས་འདི་ལྟར་ཕྱེ་བ་དང་། མཐར་ཐུག་ཐེག་པ་་་
གསུམ་དུ་གསུངས་པ་རྣམས་སྒྲ་ཇི་བཞིན་པར་མཛད་ལ་ཞེས་གསུངས་
པ་མི་འཐད་པར་ཐལ། དེ་སྒྲ་ཇི་བཞིན་པ་ཡིན་པའི་ཕྱིར། ཁ་ཅིག་
སློབ་དཔོན་སེང་གེ་བཟང་བོས་དེ་ངེས་དོན་གྱི་མདོར་བཞེད་པ་ཡིན་
ཞེ་ན་མི་འཐད་དེ། དེས་དེ་སེམས་ཙམ་པའི་ཐུན་མོང་མ་ཡིན་པའི་
བཀར་བཞེད་པའི་ཕྱིར་ཏེ། དེས་དེར་གཞན་དབང་དང་ཡོངས་
གྲུབ་བདེན་གྲུབ་དང་མཐར་ཐུག་ཐེག་པ་གསུམ་དུ་གྲུབ་པར་གསུངས་
པར་བཞེད་པའི་ཕྱིར་ཏེ། རྣམ་བཤད་ལས། མདོ་སྡེ་འདི་ཉིད་དུ་
གཞན་དབང་དང་ཡོངས་གྲུབ་བདེན་པར་གྲུབ་པ་དང་། མཐར་
ཐུག་ཐེག་པ་གསུམ་དུ་བསྟན་ལ། ཞེས་དང༌། རྣམ་པར་རིག་པ་
ཙམ་དུ་སྨྲ་བ་རྣམས་ནི། མདོ་སྡེ་དགོངས་པ་ངེས་འགྲེལ་གྱི་སྒྲ་ཇི་
བཞིན་པ་ལ་བརྟེན་ནས། ཞེས་གསུངས་པའི་ཕྱིར། དེ་བཞིན་
གཤེགས་པའི་སྙིང་པོའི་མདོ་དང་འཕགས་པ་དཔལ་འཕྲེང་གི་མདོ་
དང་དོན་དམ་ཡང་དག་འཕགས་ཞུས་ཀྱི་ལེའུ་རྣམས་བསྟན་དོན་་་
གཅིག་པར་ཐལ། དེ་རྣམས་དབུ་མ་པའི་བཀར་མཚུངས་པའི་ཕྱིར།
156



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྟགས་ཁས། འདོད་མི་ནུས་ཏེ། རྣམ་བཤད་ལས། མདོ་སྡེ་
འདི་ཉིད་དུ་གཞན་དབང་དང་ཡོངས་གྲུབ་བདེན་པར་གྲུབ་པ་དང༌།
མཐར་ཐུག་ཐེག་པ་གསུམ་དུ་བསྟན་ལ། དེ་བཞིན་གཤེགས་ པའི་
སྙིང་བོའི་མདོ་དང་། འཕགས་པ་དཔལ་འཕྲེང་གི་མདོ་ལ་སོགས་
པར་ཆོས་ཐམས་ཅད་བདེན་པས་སྟོང་ཞིང་དྲི་མ་གློ་བུར་བ་ཡིན་པ་
དང༌། མཐར་ཐུག་ཐེག་པ་གཅིག་ཏུ་བསྟན་པར་ཐེག་པ་ཆེན་པོ་
རྒྱུད་བླ་མས་ལེགས་པར་བསྒྲུབས་པས་དེ་དག་གི་དོན་གཅིག་ཡིན་མིན་
བསམ་པར་བྱ་བ་ཡིན་ནོ། ། ཞེས་གསུངས་ པའི་ཕྱིར། ཁོ་ ན་རེ།
དེས་དེ་དབུ་མ་པའི་བཀར་བཞེད་པར་ཐལ། ཞི་བ་འཚོས་དེ་དེ་
ལྟར་དུ་བཞེད་པ་གང་ཞིག འགྲེལ་ཆེན་དུ། བདེན་གཉིས་ཀྱི་
རྣམ་གཞག་གཏན་ལ་འབེབས་ཚུལ་སོགས་ཞི་བ་འཚོའི་རྗེས་སུ་འབྲང་
བའི་ཕྱིར་དང་། འགྲེལ་པར། མཁན་པོ་ཡང་དག་རྣམ་སྣང་་་་
མཛད། ། བླ་མ་བཟང་ལ་ཕྱག་འཚལ་ནས། ། ཞེས་སོགས་གསུངས་
པའི་ཕྱིར་ཟེར་ན། ཞི་བ་འཚོའི་སློབ་མ་ཡིན་པའི་རྒྱུ་མཚན་གྱིས་
རྣམ་པ་ཀུན་ཏུ་དགོངས་པ་གཅིག་པའི་ངེས་པ་མེད་དེ། ཞི་བ་འཚོ་
རྣམ་བདེན་པའི་འདོད་པ་ལྟར་གྱི་དབུ་མ་བ་དང་། སེང་གེ་བཟང་
བོ་རྣམ་རྫུན་པའི་འདོད་པ་ལྟར་གྱི་དབུ་མ་བ་ཡིན་པའི་ཕྱིར། དང་
བོ་གྲུབ་སྟེ། དྲང་ངེས་རྣམ་འབྱེད་ལས། ལུགས་འདིས་སྔོ་སེར་ལ་
སོགས་པའི་རྣམ་པ་དངོས་པོར་འདོད་དེ་ཆོས་ཀྱི་གྲགས་པའི་བཞེད་པ་
ཡང་དེ་ལྟར་འགྲེལ་པས་ཐ་སྙད་དུ་རྣམ་བདེན་པ་ལྟར་འདོད་པའི་
157



བྱང་ཆུབ་ལོ་མ་དཔེ་ཚོགས།
དབུ་མ་བའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། དེས་
སྔོན་སྣང་དབང་ཤེས་འཁྲུལ་ཤེས་སུ་འདོད་པའི་ཕྱིར་ཏེ། རྣམ་་་
བཤད་ལས། གཟུང་བ་རྫས་གཞན་མེད་ན་གཟུང་འཛིན་རྫས་ཐ་
དད་དུ་སྣང་བའི་འཛིན་པ་མ་འཁྲུལ་བ་མེད་དོ་སྙམ་དུ་རྗེས་ཀྱི་གནས་
སྐབས་སུ་ངེས་པར་སེམས་པས་འཛིན་པའི་རྣམ་པའི་མཚན་ཉིད་རྣམ་
པར་རིག་པ་མ་འཁྲུལ་བར་འཛིན་པ་ཙམ་དེ་ཡང་བསལ་ཏེ། ཞེས་
གསུངས་པའི་ཕྱིར། ཁ་ཅིག མདོ་སྡེ་འདི་ནས་འཁོར་ལོ་གསུམ་
གྱི་དྲང་ངེས་འདི་ལྟར་ཕྱེ་བ་དང་། ཞེས་སོགས་གསུངས་པ་དེ་་་
སེམས་ཙམ་པའི་སྐབས་ཡིན་པས་སྐྱོན་མེད་དོ་ཞེ་ན། སེམས་ཙམ་
པའི་ལུགས་ལ་དེ་རྣམས་དགོངས་པ་མི་གཅིག་ པར་ཐལ། དམ་་་
བཅའ་འཐད་པའི་ཕྱིར། འདོད་ན། དེ་གཅིག་པར་ཐལ། དེའི་
ལུགས་ལ་འཁོར་ལོ་བར་ཐ་གཉིས་དགོངས་པ་གཅིག་ཡིན་པའི་ཕྱིར་ཏེ།
དྲང་ངེས་རྣམ་འབྱེད་ལས། འཁོར་ལོ་ཕྱི་མ་གཉིས་ཀྱི་དགོངས་པ་
གཅིག་ཡིན་ནོ། །ཞེས་གསུངས་པའི་ཕྱིར། གཉིས་པ་རང་ལུགས་ནི།
ལེགས་ལྡན་འབྱེད་ཞི་འཚོ་ཡབ་སྲས་རྣམས་ཀྱིས་དོན་དམ་ཡང་དག་
འཕགས་ཞུས་ཀྱི་ལེའུའི་མཐར་ཐུག་གི་དགོངས་པ་དབུ་མར་བཀྲལ་
ཡང་། དབུ་མ་ཐལ་རང་གཉིས་གྱི་སྐབས་སུ་དེ་སྒྲ་ཇི་བཞིན་པའི་
ངེས་དོན་གྱི་མདོར་མི་བཞེད་ལ། ཁྱད་པར་དུ་འཕགས་སེང་གི་
སྐབས་སུ་སེམས་ཙམ་པའི་ཐུན་མོང་མ་ཡིན་པའི་བཀར་བཞེད་དོ། །
དེས་ན་དབུ་མ་པ་རྣམས་ཀྱིས་དྲང་དོན་དུ་འགྲེལ་བའི་མདོ་དེ་ལ་མི་
158



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདྲ་བ་དུ་མ་ཞིག་ཡོད་དེ། མདོ་དེའི་དངོས་ཟིན་གྱི་དོན་མདོ་དེའི་
བསྟན་དོན་དུ་ཁས་བླངས་དུ་མི་རུང་བར་མདོའི་དེའི་དགོངས་གཞི་
མདོ་དེའི་བསྟན་དོན་དུ་ཁས་བླངས་པའི་སྒོ་ནས་མདོ་དེ་དྲང་དོན་དུ་
འགྲེལ་དགོས་པ། ཕ་དང་མ་ནི་གསད་བྱ་ཤིང་། །ཞེས་སོགས་ཀྱི་
མདོ་ལྟ་བུ་དྲང་དོན་དུ་འགྲེལ་བའི་ཚུལ་གཅིག་དང་། མདོ་དེའི་
དངོས་ཟིན་གྱི་དོན་གནས་ལུགས་སུ་ཁས་བླངས་དུ་མི་རུང་བར་དེ་
ལས་གངས་ སུ་དྲངས་ནས་གནས་ལུགས་ཀྱི་དོན་གཞན་དུ་བཤད་་་
དགོས་པ་རྒྱུ་ལས་དཀར་ནག་བྱས་པ་ལས་འབྲས་བུ་བདེ་སྡུག་འབྱུང་
བར་གསུངས་པའི་མདོ་ལྟ་བུ་དྲང་དོན་དུ་འགྲེལ་བའི་ཚུལ་གཅིག་
རྣམས་སུ་ཡོད་པའི་ཕྱིར་ཏེ། དྲང་ངེས་རྣམ་འབྱེད་ལས། དྲང་
དོན་གྱི་མདོ་དེས་གདུལ་བྱ་ཁ་དྲང་བར་བྱ་བ་ཡང་ཡིན་མོད་ཀྱང་དེ་ནི་
དྲང་ཞེས་པའི་དོན་མིན་གྱི་མདོའི་དོན་དེ་ལས་གཞན་དུ་དྲང་དགོས་
མི་དགོས་ཀྱི་དྲང་ཚུལ་དེ་ཡིན་ནོ། །དོན་དྲང་དགོས་པ་འདི་ལ་གཉིས་
ལས། ཞེས་གསུངས་པའི་ཕྱིར། ངེས་དོན་གྱི་མདོ་ནི་སེམས་ཙམ་
པས་འདོད་པ་ལྟར་གྱི་སྒྲ་ཇི་བཞིན་དུ་ཁས་བླང་དུ་རུང་བ་ལ་མི་བྱེད་དེ།
འདུས་བྱས་མི་རྟག་མར་སྟོན་པའི་མདོ་དྲང་དོན་གྱི་མདོ་ཡིན་པའི་
ཕྱིར། དེས་ན་དྲང་དོན་གྱི་མདོ་དང་ངེས་དོན་གྱི་མདོ་ཞེས་པའི་
ཚིག་ཟུར་གྱི་དྲང་དོན་དང་ངེས་དོན་དེ་ཀུན་རྫོབ་དང་དོན་དམ་ལ་
བྱེད་རིགས་ཏེ། བློ་གྲོས་མི་ཟད་པའི་མདོར། གང་ཟག་ལ་མི་རྟོན་
ཆོས་ལ་རྟོན་པ་དང༌། ཚིག་ལ་མི་རྟོན་དོན་ལ་རྟོན་པ་དང་། དྲང་
159



=
བྱང་ཆུབ་ལོ་མ་དཔེ་ཚོགས།
དོན་ལ་མི་རྟོན་ངེས་དོན་ལ་རྟོན་པ་དང་། རྣམ་ཤེས་ལ་མི་རྟོན་ཡེ་
ཤེས་ལ་རྟོན་པ། ཞེས་དང་། ཡེ་ཤེས་སྣང་བ་རྒྱན་གྱི་མདོ་ལས།
ངེས་པའི་དོན་གང་ཡིན་པ་དེ་ནི་དོན་དམ་པའོ། །ཞེས་གསུངས་པའི་
ཕྱིར། དེ་ཡང་མདོ་ཚན་དང་བོ་དེས་བསྟན་པ་སྐྱོན་མེད་དུ་རྟོགས་
པ་ལ་བརྟེན་ནས་སྟོན་པ་སྐྱོན་མེད་དུ་རྟོགས་དགོས་ཀྱི་སྟོན་པ་སྐྱོན་
མེད་དུ་རྟོགས་པ་ལ་བརྟེན་ནས་བསྟན་པ་སྐྱོན་མེད་དུ་རྟོགས་མི་ནུས་
ཞེས་བསྟན། གཉིས་པས་སྟོང་ཉིད་སྟོན་པའི་ཚིག་དེ་གནས་ལུགས་
མིན་གྱི། བསྟན་དོན་སྟོང་ཉིད་དེ་གནས་ལུགས་ཡིན་ཞེས་བསྟན།
གསུམ་པས་དྲང་དོན་ཀུན་རྫོབ་པ་གནས་ལུགས་མ་ཡིན། ངེས་དོན་
དོན་དམ་པ་གནས་ལུགས་ཡིན་ཞེས་བསྟན། བཞི་བས་རྣམ་ཤེས་
འཁྲུལ་པའི་སྣང་ཚུལ་མི་བདེན། ཡེ་ཤེས་མ་འཁྲུལ་བའི་གཟིགས་
ཚུལ་བདེན་ཞེས་བསྟན་ཏོ། ། དེས་ན་དོན་དམ་བདེན་པ་དངོས་་་
བསྟན་བསྟན་བྱའི་གཙོ་བོར་བྱས་ནས་སྟོན་ཅིང་སྒྲ་ཇི་བཞིན་དུ་ཁས་
བླང་དུ་རུང་བའི་མདོར་དམིགས་པ་དེ་ངེས་དོན་གྱི་མདོའི་མཚན་ཉིད་
ཡིན། དཔེར་ན། རྒྱས་འབྲིང་བསྡུས་གསུམ་ལྟ་བུའོ། །ཀུན་རྫོབ་
བདེན་པ་དངོས་བསྟན་བསྟན་བྱའི་གཙོ་བོར་བྱས་ནས་སྟོན་པའི་མདོ་
དང་། སྒྲ་ཇི་བཞིན་དུ་ཁས་བླང་དུ་མི་རུང་བའི་མདོ་གང་རུང་དུ་
དམིགས་པ་དེ། དྲང་དོན་གྱི་མདོའི་མཚན་ཉིད་ཡིན། དཔེར་ན།
འཁོར་ལོ་ཐོག་མཐའ་གཉིས་ལྟ་བུ། དེ་ལ་དབྱེ་ན་དྲང་དོན་སྒྲ་ཇི་
བཞིན་ པ་ དང༌། དྲང༌ དོན་ དགོངས་ པ་ ཅན་ གཉིས་ སུ་ ཡོད།
160



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
གསུམ་པ་རྩོད་པ་སྤོང་བ་ལ། ཁོ་ན་རེ། སློབ་དཔོན་སེང་གེ་བཟང་
པོས་མདོ་སྡེ་དགོངས་འགྲེལ་གྱི་དོན་འགྲེལ་ཚུལ་ཀ་མ་ལ་ཤཱི་ལའི་རྗེས་
སུ་འབྲང་བར་ཐལ། དེ་ཞི་བ་འཚོའི་དངོས་སློབ་གང་ཞིག ཞི་
འཚོ་ཡབ་སྲས་ཀྱིས་མདོ་སྡེ་དགོངས་འགྲེལ་གྱི་དོན་འགྲེལ་ཚུལ་སློབ་
དཔོན་ལེགས་ལྡན་འབྱེད་ཀྱི་རྗེས་སུ་འབྲང་བའི་ཕྱིར་ཏེ། དྲང་ངེས་
རྣམ་འབྱེད་ལས། མདོ་སྡེ་དགོངས་འགྲེལ་ལས། མཚན་ཉིད་ངོ་
བོ་ཉིད་མེད་པ་དང་སྐྱེ་བ་ངོ་བོ་ཉིད་མེད་པར་གསུངས་ པའི་དོན་
ལེགས་ལྡན་འབྱེད་བཞིན་དུ་དབུ་མ་སྣང་བར་བཀྲལ་བ་ཞི་བ་འཚོའི་
ཡང་བཞེད་པ་ཡིན་པས་ཐ་སྙད་དུ་རང་གི་མཚན་ཉིད་ཀྱིས་གྲུབ་པའི་
རང་བཞིན་བཞེད་དོ། །ཞེས་གསུངས་པའི་ཕྱིར། ཟེར་ན། རྩ་
བར་མ་ཁྱབ། ཁོ་ན་རེ། སློབ་དཔོན་སེང་གེ་བཟང་བོས་དབུ་མ་
སྣང་བར་དྲང་ངེས་ཇི་ལྟར་ཕྱེ་བ་སྒྲ་ཇི་བཞིན་པར་ཁས་མི་ལེན་པར་
ཐལ། དེས་དགོངས་འགྲེལ་དབུ་མ་བའི་བཀར་བཞེད་པའི་ཕྱིར།
རྟགས་ཁས། འདོད་ན། དེས་དབུ་མ་སྣང་བ་ལས། ངེས་པའི་
དོན་ཀྱང་གང་ལ་བྱ་ཞེ་ན། ཞེས་ སོགས་དྲང་ངེས་ཀྱི་ཁྱད་པར་་་་
གསུངས་པ་སྒྲ་ཇི་བཞིན་པར་ཁས་མི་ལེན་པར་ཐལ། འདོད་པའི་
ཕྱིར། ཟེར་ན། མ་ཁྱབ། འདོད་མི་ནུས་ཏེ། སེང་གེ་བཟང་
པོས་ངེས་དོན་གྱི་མདོ་ཡིན་ན་སྒྲ་ཇི་བཞིན་པའི་མདོ་ཡིན་པས་ཁྱབ་
པར་ཁས་ལེན་པའི་ཕྱིར། ། ། །རྒྱལ་གསུང་པད་མཚོར་འཇུག་ལ་
མི་མཁས་པའི། །རྒོལ་ངན་གླང་བོའི་སྙིང་རྩ་འདར་བྱེད་པ། ལུང་
161



བྱང་ཆུབ་ལོ་མ་དཔེ་ཚོགས།
རིགས་གདོང་ལྔའི་གད་རྒྱངས་རབ་བརྗིད་དབྱངས། །སྐལ་བཟང་རྣ་
བའི་བཅུད་དུ་རྒྱས་གྱུར་ཅིག། ། སརྦ་མངྒ་ལཾ། །
162



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
༄༅། །གསུང་རབ་ཀུན་གྱི་དྲང་བ་དང་ངེས་པའི་དོན་
རྣམ་པར་འབྱེད་པ་ལེགས་པར་བཤད་པའི་སྙིང་
པོའི་དགོངས་པ་བརྒལ་ལན་གྱིས་རྣམ་པར་འབྱེད་པ་
ཨུཏྤ་ལའི་འཕྲེང་བ་ཞེས་བྱ་བ་བཞུགས་སོ། །
པཎ་ཆེན་བསོད་ནམས་གྲགས་པས་མཛད།
དྲང་ངེས་མཁྱེན་པའི་བློ་གྲོས་དཀྱིལ་འཁོར་ལས། །ལུགས་་་་
བཟང་ལེགས་བཤད་འོད་ཟེར་སྟོང་སྤྲོས་པས། ། ཐུབ་བསྟན་གླིང་་་་
བཞིའི་ཁྱོན་ཀུན་གསལ་ཏོ་ཞེས། ། གྲགས་པ་སྨྲ་བའི་ཉི་མ་ལ་ཕྱག་་
འཚལ། །གང་གིས་གསུང་རབ་འོ་མའི་མཚོ། །རྣམ་དཔྱོད་སྐྱ་བས་
ལེགས་བསྲུབས་ཏེ། །ངེས་དོན་ནོར་བུ་འབྱིན་མཛད་པ། །ངོ་མཚར་
སྲས་མཆོག་རྣམ་གཉིས་རྒྱལ། །དེང་དུས་ལེགས་བཤད་སྙིང་བོ་ཡི། །
རྣམ་འགྲེལ་མཛད་པ་མང་ན་ཡང་། ། བརྒལ་ཞིང་ལེགས་པར་མ་་་
བརྟགས་པས། །བློ་གྲོས་གཞོན་ནུས་རྟོགས་དཀར་འགྱུར། །དེ་ཕྱིར་
མཁས་པའི་མདུན་ས་ཆེར། ། མཁས་པ་དགྱེས་པར་འདོད་རྣམས་་་
ལ། ། མཁས་པའི་རྣམ་འགྱུར་བརྒལ་ལན་གྱི། ། ཨུཏྤལ་འཕྲེང་བས་
བརྒྱན་པར་བྱ། །
དེ་ལ་འདིར་བདག་ཅག་གི་བླ་མ་དམ་པ་རྒྱལ་བ་གཉིས་པ་དེ་
163



བྱང་ཆུབ་ལོ་མ་དཔེ་ཚོགས།
ཉིད་ཀྱིས་ཞིང་འདིར་གསུང་རབ་ཇི་སྙེད་ཅིག་བཀའ་སྩལ་བ་རྣམས་ཀྱི་
ནང་ནས་རབ་དང་ཕུལ་དུ་གྱུར་པ་དྲང་བ་དང་ངེས་པའི་དོན་རྣམ་
པར་འབྱེད་པ་ལེགས་པར་བཤད་པའི་སྙིང་བོ་ཞེས་བྱ་བ་གཏན་ལ་
དབབ་པར་བྱ་བ་ལ་གཉིས། མདོ་སྡེ་དགོངས་འགྲེལ་ལ་བརྟེན་ནས་
དྲང་ངེས་འབྱེད་པ་དང་། བློ་གྲོས་མི་ཟད་པས་བསྟན་པའི་མདོ་ལ་
བརྟེན་ནས་དྲང་ངེས་འབྱེད་པའོ། །དང་པོ་ལ་གཉིས། སེམས་ཙམ་
པའི་ལུགས་དང་། དབུ་ མ་ བའི་ལུགས་སོ། ། དང་ པོ་ ལ་ གཉིས།
འཁོར་ལོ་གསུམ་དུ་འབྱེད་པའི་རྒྱུ་མཚན་དང་། འཁོར་ལོ་གསུམ་གྱི་
རྣམ་གཞག་བཤད་པའོ། ། དང་པོ་ལ་གཉིས། སྔ་མ་རྣམས་ཀྱི་་་་་
འདོད་པ་དགག་པ་དང༌། རང་ལུགས་བཤད་པའོ། ། དང་པོ་ནི།
ཆོས་རྗེ་ཇོ་ནང་བ་སོགས་ཀྱི་གསུང་ན་རེ། འཁོར་ལོ་གསུམ་་་་
འབྱེད་པའི་རྒྱུ་མཚན་ནི། བཅོམ་ལྡན་འདས་ཀྱིས་སྐུ་ཚེའི་སྟོད་ལ་
གནས་ཝ་ར་ཎ་སིར་གསུངས་པའི་མདོ་ཐམས་ཅད་འཁོར་ལོ་དང་པོ།
སྐུ་ཚེའི་བར་ལ་བྱ་རྒོད་ཕུང་པའི་རིར་གསུངས་པའི་མདོ་ཐམས་ཅད་
འཁོར་ལོ་བར་བ། སྐུ་ཚེའི་སྨད་ལ་ཡངས་པ་ཅན་ལ་སོགས་པ་མ་
ངེས་པ་རྣམས་སུ་གསུངས་པའི་མདོ་ཐམས་ཅད་འཁོར་ལོ་གསུམ་པར་
བྱེད་ཅིང་། དེ་བཞིན་དུ་བཅོམ་ལྡན་འདས་ཀྱིས་འདུ་ཐེབས་དང་པོ་
ལ་གསུངས་པའི་མདོ་ ཐམས་ ཅད་འཁོར་ལོ་དང་བོ་དང་། འདུ་་
ཐེབས་གཉིས་པ་ལ་གསུངས་པའི་མདོ་ཐམས་ཅད་འཁོར་ལོ་བར་བ།
འདུ་ཐེབས་གསུམ་པ་ལ་གསུངས་པའི་མདོ་ཐམས་ཅད་འཁོར་ལོ་་་
164



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གསུམ་པར་འཇོག་ཅེས་གསུངས། དེ་ནི་མི་ལེགས་ཏེ། བསྟན་
བཅོས་སུ། དགོངས་འགྲེལ་ལས། འཁོར་ལོ་རིམ་པ་གསུམ་་་་་
གསུངས་པ་ནི་འཁོར་གྱི་འདུ་ཐེབས་དང་སྟོན་པའི་སྐུ་ཚེའི་ཚིགས་ལ་
སོགས་པས་འཇོག་པ་མ་ཡིན་གྱི་བརྗོད་བྱའི་ངོས་ནས་ཡིན་ནོ་ཞེས་མི་
འཐད་པར་གསུངས་ཤིང་། དེ་ཡང་དུས་འཁོར་འགྲེལ་ཆེན་དུ་སྟོན་
པ་སངས་རྒྱས་པའི་ཕྱི་ལོ་ལ་དཔལ་ལྡན་འབྲས་སྤུངས་སུ་དུས་འཁོར་
རྩ་རྒྱུད་གསུངས་པ་དང་དུས་མཉམ་པར་བྱ་རྒོད་ཕུང་པོའི་རི་ལ་ཤེར་
ཕྱིན་གྱི་མདོ་གསུངས་པའི་བཀོད་པ་ཡང་བསྟན་པར་གསུངས་པ་ལྟ་བུ་
དུས་མ་ངེས་པ་ལ་དགོངས་པའི་ཕྱིར་དང༌། རྒྱལ་བའི་བཀའ་ཐམས་
ཅད་དགོངས་འགྲེལ་ལས་གསུངས་པའི་འཁོར་ལོ་གསུམ་གང་རུང་དུ་
བཞག་དཀའ་བའི་ཕྱིར། ཕྱི་མ་དེར་ཐལ། ལྔ་སྡེ་ལ་ཤམ་ཐབས་
ཟླུམ་པོར་བགོ་བར་གསུངས་པ་དང་། འདུལ་བ་རུང་མཐུན་དུ་
གྲགས་པ་སོགས་དེ་གསུམ་གང་རུང་མ་ཡིན་པའི་ཕྱིར་ཏེ། དེ་རྣམས་
འདིར་དྲང་ངེས་དཔྱོད་པའི་གཞིར་འོང་དོན་མེད་པའི་ཕྱིར་ཏེ། དེ་
རྣམས་ཀྱིས་བདག་མེད་ཕྲ་རགས་གང་རུང་གཏན་ལ་མི་འབེབས་པའི་
ཕྱིར། འོ་ན། མདོ་དེ་རྣམས་གསུང་རབ་གང་གི་ཡང་དྲང་ངེས་
དཔྱོད་པའི་གཞིར་མི་རུང་ངམ་སྙམ་ན། དེ་ནི་མ་ཡིན་ཏེ། བློ་གྲོས་
མི་ཟད་པས་བསྟན་པ་དང་། ཏིང་ངེ་འཛིན་རྒྱལ་པོ་སོགས་ཀྱི་་་༌་
སྐབས་སུ་དྲང་ངེས་དཔྱོད་པའི་གཞིར་རུང་བའི་ཕྱིར་ཏེ། མདོ་དེ་
གཉིས་ལས་གསུངས་པའི་དྲང་དོན་གྱི་མདོ་ཡིན་པའི་ཕྱིར་ཏེ། ཀུན་
165



-
-
-
བྱང་ཆུབ་ལོ་མ་དཔེ་ཚོགས།
རྫོབ་པདེན་པ་དངོས་ཀྱི་བརྗོད་བྱའི་གཙོ་བོར་བྱེད་པའི་མདོ་ཡིན་པའི་
ཕྱིར། དེ་ཡིན་ཀྱང་ལུགས་འདི་ལ་ དྲང་དོན་གྱི་མདོར་ནི་ཁས་མི་
བླང་སྟེ། ངེས་དོན་གྱི་མདོ་ཡིན་པའི་ཕྱིར། དེར་ཐལ། དེ་དག་
དངོས་བསྟན་སྒྲ་ཇི་བཞིན་པ་ཡིན་པའི་ཕྱིར་ཏེ། ཤམ་ཐབས་ཟླུམ་
པོར་ངེས་པར་བགོ་དགོས་པའི་ཕྱིར། གཉིས་པ་རང་ལུགས་བཞག་
པ་ནི། འཁོར་ལོ་གསུམ་དུ་འབྱེད་པའི་རྒྱུ་མཚན་ཡོད་དེ། བསྟན
བཅོས་ལས། དེ་ཡང་བདག་མེད་པའི་དོན་གཏན་ལ་འབེབས་པའི་
དབང་དུ་བྱས་པ་སྟེ། དང་བོར་ཝཱ་ར་ཎ་སིར་གང་ཟག་གི་བདག་
མེད་གསུངས་ཤིང་ཕུང་བོ་ལ་སོགས་པའི་ཆོས་ལ་ཉུང་ཤས་ཅིག་མ་
གཏོགས་པ་བདེན་པར་གྲུབ་པ་མ་བཀག་ཅིང་བདེན་པར་ཡོད་པ་མང་
དུ་གསུངས་པའི་སྐོར་གཅིག་གོ། དེ་ནས་རྣམ་དབྱེ་མ་མཛད་པར་ཕུང་
སོགས་ཀྱི་ཆོས་ཐམས་ཅད་བདེན་པར་གྲུབ་པ་བཀག་པའི་སྐོར་གཅིག་
གོ། དེ་ནས་དེ་ལ་ངོ་བོ་ཉིད་དང་བོ་རང་གི་མཚན་ཉིད་ཀྱིས་མ་གྲུབ་
ཅིང་། གཞན་གཉིས་རང་གི་མཚན་ཉིད་ཀྱིས་གྲུབ་པའི་ཚུལ་སོ་སོར་
ཕྱེ་བའི་སྐོར་གཅིག་འབྱུང་བས་དེའི་དབང་དུ་མཛད་པ་སྟེ། སྟོན་
ཚུལ་དེ་དག་ལས་གཞན་དུ་ སྟོན་པའི་མདོ་རྣམས་འདིའི་དྲང་ངེས་
དཔྱོད་པའི་གཞིར་འོང་དོན་མེད་དོ། །ཞེས་འབྱུང་བ་ལྟར། འཁོར་
ལོ་དང་པོར་ཕུང་སོགས་ཀྱི་ཆོས་ཐམས་ཅད་བདེན་གྲུབ་ཏུ་གསུངས་
པའི་སྐོར་གཅིག་དང༌། བར་པར་སྒྲས་ཟིན་ལ་བདེན་མེད་དུ་་་་
གསུངས་པའི་སྐོར་གཅིག་དང༌། གསུམ་པར་ཀུན་བཏགས་བདེན་
166



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པར་མ་གྲུབ་ཅིང་གཞན་དབང་དང་། ཡོངས་གྲུབ་བདེན་གྲུབ་ཏུ་
གསལ་བར་ སོ་ སོར་ཕྱེ་བའི་སྐོར་གཅིག་ སྟེ་གསུམ་འབྱུང་བའི་ཕྱིར།
འོ་ན། ཕུང་པོ་ལ་སོགས་པའི་ཆོས་ལ་ཉུང་ཤས་ཅིག་མ་གཏོགས་པ་
བདེན་པར་གྲུབ་པ་མ་བཀག་ཅིང་ཞེས་གསུངས་པའི་དགོངས་པ་གང་
ཡིན་ཞེ་ན། འདི་ལ་མཁས་པ་ཁ་ཅིག འཁོར་ལོ་དང་པོར་ཕུང་
སོགས་ཀྱི་ཆོས་ཐམས་ཅད་བདེན་པར་རམ་རང་གི་མཚན་ཉིད་ཀྱིས་
གྲུབ་པར་མ་བསྟན་པའི་དོན་དུ་འཆད་པ་མི་ལེགས་ཏེ། འཁོར་ལོ་
དང་པོར་ཕུང་ཁམས་སྐྱེ་མཆེད་ཐམས་ཅད་བདེན་གྲུབ་ཏུ་བསྟན་པའི་
ཕྱིར་ཏེ། དགོངས་འགྲེལ་ལས། ཕུང་བོ་རྣམས་ཇི་ལྟ་བ་དེ་བཞིན་
དུ་སྐྱེ་མཆེད་རྣམས་དང༌། ཞེས་གསུངས་ཤིང་། ཁམས་རྣམས་ཀྱི་
རང་གི་མཚན་ཉིད་དང་ཞེས་སོགས་འབྱུང་བས་ལེགས་པར་གྲུབ་པའི་
ཕྱིར། འདུས་བྱས་ཀྱིས་བསྡུས་པའི་ཕུང་ཁམས་སྐྱེ་མཆེད་བསྟན་པ་
ལ་དགོངས་སོ་སྙམ་ན། དེ་ཡང་མི་འཐད་དེ། ཁམས་བཅོ་བརྒྱད་
དང་ཁམས་དྲུག་བདེན་གྲུབ་ཏུ་བསྟན་པའི་དོན་དུ་བྱ་དགོས་པའི་ཕྱིར་
ཏེ། བསྟན་བཅོས་ལས། འོག་ནས་འབྱུང་བའི་མདོ་དང་སྦྱར་ན་
ཁམས་བཅོ་བརྒྱད་དང་ཁམས་དྲུག་ལ་བྱའོ། །ཞེས་འབྱུང་བའི་ཕྱིར།
ཡང་རྗེས་འབྲང་ཁ་ཅིག འཁོར་ལོ་དང་པོར་ཀུན་བཏགས་བདེན་
གྲུབ་ཏུ་སྒྲས་ཟིན་ལ་བསྟན་པར་ཉན་ཐོས་སྡེ་གཉིས་མི་འདོད་པས་དེ་
ལ་དགོངས་སོ་ཞེས་ཟེར་བ་མི་ལེགས་ཏེ། སྐབས་འདིར་ཐེག་ཆེན་
པའི་གྲུབ་མཐའ་སྨྲ་བའི་ལུགས་ཀྱི་འཁོར་ལོ་དང་པོར་བརྗོད་བྱ་གང་
167



བྱང་ཆུབ་ལོ་མ་དཔེ་ཚོགས།
བསྟན་དཔྱོད་པའི་སྐབས་ཡིན་གྱི་ཉན་ཐོས་སྡེ་བའི་འདོད་པ་བརྗོད་
པའི་སྐབས་མ་ཡིན་པའི་ཕྱིར་དང་། ཉན་ཐོས་སྡེ་གཉིས་ཀྱི་ལུགས་
ལ་བདེན་བཞིའི་ཆོས་འཁོར་གྱི་བདེན་བཞི་རང་གི་མཚན་ཉིད་ཀྱིས་
གྲུབ་པར་སྒྲས་ཟིན་ལ་བསྟན་པར་བྱ་དགོས་པའི་ཕྱིར་དང༌། མདོ་
སྡེ་བས་འགོག་བདེན་ཀུན་བཏགས་སུ་ཁས་ལེན་པ་ཡང་ཡིན་པའི་ཕྱིར།
གཞན་ཡང་། ཕྱོགས་སྔ་མ་དེ་མི་འཐད་པར་ཐལ། ཕུང་པོ་ལ་
སོགས་པའི་ཆོས་ལ་ཉུང་ཤས་ཅིག་མ་གཏོགས་པ་བདེན་པར་གྲུབ་པ་
མ་བཀག་ཅིང་། ཞེས་པའི་གསུང་ཟིན་ལ་དཔགས་ན། འཁོར་ལོ་
དང་པོར་ཕུང་པོ་ལ་སོགས་པའི་ཆོས་ཉུང་ཤས་ཅིག་བདེན་མེད་དུ་
བསྟན་པ་དང་། ཕལ་ཆེ་བ་བདེན་གྲུབ་ ཏུ་བསྟན་པའི་དོན་དུ་་་
འཆད་དགོས་པ་ལ་ཁྱེད་ཀྱི་འཆད་ཚུལ་དེ་ཚིག་དོན་གང་ལ་ཡང་མ་
ཞུགས་པའི་ཕྱིར། འོ་ན། བསྟན་ཚུལ་དེ་སེམས་ཙམ་པའི་སྐབས་
འདིར་ཁས་བླངས་སམ་ཞེ་ན། དེ་ནི་མ་ཡིན་ཏེ། ལུགས་འདི་ལ་
འཁོར་ལོ་དང་པོར་ཆོས་གང་ཡང་བདེན་མེད་དུ་གཏན་ལ་ཕབ་པ་
མེད་པའི་ཕྱིར། དེ་ཡོད་ན་ཀུན་བཏགས་བདེན་པར་མེད་ཅིང་་་་
གཞན་དབང་དང་ཡོངས་གྲུབ་བདེན་གྲུབ་ཏུ་བསྟན་པར་འགྱུར་ལ།
དེ་ལྟ་ན་ལེགས་ ཕྱེའི་ཆོས་འཁོར་དུ་ ཁས་བླངས་ དགོས་ པའི་ ཕྱིར།
རང་ལུགས་ནི། ངོ་བོ་ཉིད་མེད་པར་སྨྲ་བ་ཐལ་འགྱུར་བའི་གྲུབ་
མཐའ་ཤོར་བ་ཡིན་ཞེས་འཆད་པ་ལེགས་པར་མངོན་ཏེ། ལུགས་དེ་
ལ་འཁོར་ལོ་དང་བོར་ཕུང་པོ་ལ་སོགས་པའི་ཆོས་ཉུང་ ཤས་ཅིག་་་་
168



=
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བདེན་ མེད་ དུ་ བསྟན་ པར་ འཆད་ པའི་ ཕྱིར། རྟགས་ གྲུབ་ སྟེ།
བསྟན་བཅོས་སུ་ ཐལ་འགྱུར་བའི་བཞེད་པ་འཆད་པ་ན། འོ་ན།
ལུགས་ འདིས་ འཁོར་ ལོ་ གསུམ་ གྱི་ དྲང་ངེས་ ཇི་ ལྟར་འཇོག་ཅེ་ན།
ཞེས་དྲི་བ་བཀོད་ནས། དེའི་ལན་དུ། འཁོར་ལོ་དང་བོར་གང་
ཟག་དང་ཆོས་རང་བཞིན་མེད་པར་གསུངས་པ་རྣམས་ངེས་དོན་ཡིན་
ལ་ཞེས་གསུངས་ཤིང་། ཕར་ཕྱིན་རྣམ་བཤད་དུའང་ཐལ་འགྱུར་
པའི་ལུགས་འཆད་པ་ན། འཁོར་ལོ་དང་བོར་ཡང་མི་རྟག་སོགས་
བསྟན་པ་དྲང་བའི་དོན་ཡིན་ཡང་གང་ཟག་དང་ཆོས་ལ་བདག་མེད་
པའི་སྟོང་ཉིད་ཕྲ་མོ་བསྟན་པ་རྣམས་ངེས་པའི་དོན་དང་། ཞེས་
གསུངས་པའི་ཕྱིར། འོ་ན། ཐལ་འགྱུར་བའི་ལུགས་ལ་འཁོར་ལོ་
དང་པོར་ཕུང་སོགས་ཀྱི་ཆོས་ཉུང་ཤས་ཅིག་བདེན་མེད་དུ་སྟོན་པའི་
མདོ་ཚིག་དེ་གང་ཡིན་སྙམ་ན། འདི་ལ་ཁ་ཅིག གཟུགས་ནི་དབུ་
བ་རྡོས་པ་འདྲ། །ཚོར་བ་ཆུ་ཡི་ཆུ་བུར་འདྲ། །འདུ་ཤེས་སྨིག་རྒྱུ་ལྟ་བུ་
སྟེ། །འདུ་བྱེད་རྣམས་ནི་ཆུ་ཤིང་བཞིན། །རྣམ་པར་ཤེས་པ་སྒྱུ་མ་
ལྟར། ། ཉི་མའི་གཉེན་གྱིས་བཀའ་སྩལ་ཏོ། ། ཞེས་སོགས་འབྱུང་བ་
འདི་ཡིན་པར་འཆད་པར་མི་རིགས་ཏེ། ཐལ་འགྱུར་བས་དེ་བདེན་
བཞིའི་ཆོས་འཁོར་དུ་མི་བཞེད་པའི་ཕྱིར། དེས་ན། འདི་ནི་སྡུག་
བསྔལ་འཕགས་པའི་བདེན་པའོ། ། ཞེས་ སོགས་བདེན་བཞི་ལན་་་་
གསུམ་དུ་བཟླས་པའི་མདོ་འདི་ཉིད་ལ་བྱ་སྟེ། ལུགས་དེ་ལ་མདོ་
ཚིག་དེ་རྣམས་ཀྱིས་བདེན་བཞི་རང་བཞིན་མེད་པར་དངོས་སུ་བསྟན་
169



བྱང་ཆུབ་ལོ་མ་དཔེ་ཚོགས།
ཅིང་། བསྟན་པ་ལྟར་ལྔ་སྡེའི་རྒྱུད་ལ་དེ་ཉིད་མངོན་སུམ་དུ་རྟོགས་
པའི་མཐོང་ལམ་དུས་དེར་སྐྱེས་པར་བཤད་པའི་ཕྱིར། དེ་ལ་ཁོ་ན་
རེ། ཐལ་འགྱུར་བའི་ལུགས་འཆད་བཞེད་པ་ཡིན་གྱི་གྲུབ་མཐའ་
ཤོར་བ་མ་ཡིན་ནོ་ཞེ་ན། མི་འཐད་དེ། སྐབས་འདིར་ཐལ་འགྱུར་
བའི་གྲུབ་མཐའ་གཞུང་བཙུགས་ནས་འཆད་པའི་སྐབས་མ་ཡིན་པ་
དང་། ཕར་ཕྱིན་རྣམ་བཤད་དུ་ཐལ་འགྱུར་བའི་གྲུབ་མཐའ་ཤོར་བ་
དང་། རྒྱུད་བླའི་ཊིཀྐར་སྔགས་ཀྱི་བརྡའ་ཆད་ཤོར་བ་སོགས་དཔེ་
མང་དུ་ཡོད་པའི་ཕྱིར། དང་པོར་དེར་ཐལ། ཐལ་རང་གཉིས་ཀྱི་
དྲང་ངེས་འབྱེད་ཚུལ་འོག་ཏུ་སྟོན་པའི་ཕྱིར། །
གཉིས་པ་འཁོར་ལོ་གསུམ་གྱི་རྣམ་གཞག་བཤད་པ་ལ་གཉིས།
འཁོར་ལོ་གསུམ་གྱི་མཚན་ཉིད་དང་མཚན་གཞི་བཤད་པ། འཁོར་
ལོ་གསུམ་གྱི་དྲང་ངེས་འབྱེད་ཚུལ་ལོ། །དང་པོ་ལ་གཉིས། གཞན་
ལུགས་དགག་པ་དང༌། རང་ལུགས་བཞག་པ་གཉིས། དང་པོ་ནི།
ཁ་ཅིག་ན་རེ། བདེན་བཞི་དངོས་ཀྱི་བསྟན་བྱའི་གཙོ་བོར་བྱས་ནས་
སྟོན་པའི་མདོ། བཀའ་དང་བོ་བདེན་བཞིའི་ཆོས་འཁོར་གྱི་མཚན་
ཉིད། དཔེར་ན་འདུལ་བ་ལུང་སྡེ་བཞི་ལྟ་བུ། སྟོང་ཉིད་ཕྲ་མོ་
དངོས་ཀྱི་བསྟན་བྱའི་གཙོ་བོར་བྱས་ནས་སྟོན་པའི་མདོ། བཀའ་
བར་པ་མཚན་ཉིད་མེད་པའི་ཆོས་འཁོར་གྱི་མཚན་ཉིད། དཔེར་ན་
ལང་གཤེགས་དང་ཏིང་ངེ་འཛིན་རྒྱལ་པོའི་མདོ་དང་ཡུམ་རྒྱས་འབྲིང་
བསྡུས་གསུམ་ལྟ་བུ། གཟུང་འཛིན་གཉིས་སྟོང་དངོས་བསྟན་་་་་་
170



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བསྟན་བྱའི་གཙོ་བོར་བྱས་ནས་སྟོན་པའི་མདོ། བཀའ་ཐ་མ་ལེགས་
ཕྱེའི་ཆོས་འཁོར་གྱི་མཚན་ཉིད། དཔེར་ན། མདོ་སྡེ་དགོངས་
འགྲེལ་ལྟ་བུ་ཞེས་ཟེར། དང་པོ་མི་འཐད་དེ། བདེན་བཞི་གཙོ་
བོར་ དངོས་ སུ་ སྟོན་ པའི་ ཡུམ་ གྱི་ མདོ་ ཚིག་ ཡོད་ པའི་ ཕྱིར་ དང་།
འདུལ་བ་གནས་མལ་གྱི་གཞི་མ་གཏོགས། ལུང་གཞན་རྣམས་ཀྱིས་
བདེན་བཞི་དངོས་སུ་བསྟན་པ་མེད་པའི་ཕྱིར། དང་པོ་དེར་ཐལ།
འཕགས་པའི་བདེན་པ་བཞི་དག་གི་རྣམ་པ་ཞེས་པའི་བཤད་བྱ་རྩ་
བའི་མདོར་གྱུར་པའི་ཡུམ་གྱི་མདོ་ཚིག་ཡོད་པའི་ཕྱིར། བར་བའི་
འཇོག་ཚུལ་ཡང་མི་འཐད་དེ། སྟོང་ཉིད་དངོས་ཀྱི་བརྗོད་བྱའི་གཙོ་
བོར་བྱས་ནས་སྟོན་པའི་བཀའ་ཐ་མ་ལེགས་ཕྱེའི་ཆོས་འཁོར་ཡོད་པའི་
ཕྱིར་དང་། བཀའ་བར་བ་མཚན་ཉིད་མེད་པའི་ཆོས་འཁོར་ཡིན་ན།
ཤེར་ ཕྱིན་ གྱི་ མདོ་ ཡིན་ དགོས་ པའི་ ཕྱིར། དང་ བོ་ དེར་ ཐལ།
གཟུང་འཛིན་གཉིས་སྟོང་དང་། གཟུགས་གཟུགས་ཞེས་པའི་སྒྲ་
འཇུག་པའི་འཇུག་གཞིར་རང་གི་མཚན་ཉིད་ཀྱིས་མ་གྲུབ་པ་སྟོང་ཉིད་
ཕྲ་མོ་ཡིན་པའི་ཕྱིར། ཐ་མའི་འཇོག་ཚུལ་ཡང་མི་འཐད་པར་ཐལ།
གཟུང་འཛིན་གཉིས་སྟོང་དངོས་བསྟན་བསྟན་བྱའི་གཙོ་བོར་བྱས་
ནས་སྟོན་པའི་བར་པ་མཚན་ཉིད་མེད་པའི་ཆོས་འཁོར་ཡོད་པའི་ཕྱིར་
དང་། དོན་དམ་ཡང་དག་འཕགས་ཞུས་ཀྱི་ལེའུ་མ་གཏོགས་བྱང་
ཆུབ་སེམས་དཔའ་གཞན་དགུས་ཞུས་པའི་དགོངས་འགྲེལ་གྱི་ལེའུ་
རྣམས་ལེགས་ཕྱེའི་ཆོས་འཁོར་དུ་འོང་དོན་མེད་པའི་ཕྱིར། ཡང་
171



བྱང་ཆུབ་ལོ་མ་དཔེ་ཚོགས།
མཁས་པ་ཁ་ཅིག ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་
ཅན་ལ་གཙོ་བོར་དགོངས་ནས་ཆོས་རྣམས་ལས་ཤས་ཆེར་རང་གི་
མཚན་ཉིད་ཀྱིས་གྲུབ་པར་སྟོན་པའི་མདོ་དངོས་སམ་དེའི་ སྡེར་་་་་
གཏོགས་པ་གང་རུང་འཁོར་ལོ་དང་པོའི་མཚན་ཉིད། ཆེད་དུ་བྱ་
བའི་གདུལ་བྱ་ཐེག་ཆེན་གྱི་རིགས་ཅན་འཁོར་ལོ་བར་བའི་དགོངས་པ་
འཁོར་ལོ་ཐ་མས་བཀྲལ་བ་ལ་ལྟོས་མི་དགོས་པའི་རིགས་ཅན་ལ་གཙོ་
བོར་དགོངས་ནས་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་
པར་སྒྲས་ཟིན་ལ་སྟོན་པའི་མདོ་དངོས་སམ་དེའི་སྡེར་གཏོགས་པ་གང་
རུང་འཁོར་ལོ་བར་པའི་མཚན་ཉིད། ཆེད་དུ་བྱ་བའི་གདུལ་བྱ་ཐེག་
ཆེན་གྱི་རིགས་ཅན་འཁོར་ལོ་བར་པའི་དགོངས་པ་འཁོར་ལོ་ཐ་མས་
བཀྲལ་བ་ལ་ལྟོས་དགོས་པ་རྣམས་ལ་གཙོ་བོར་དགོངས་ནས་མཚན་
ཉིད་གསུམ་ལ་བདེན་པར་ཡོད་མེད་སོ་སོར་ཕྱེ་ནས་སྟོན་པའི་མདོ་
དངོས་སམ་དེའི་སྡེར་གཏོགས་པ་གང་རུང་། འཁོར་ལོ་ཐ་མའི་་
མཚན་ཉིད་ཡིན་ཞེས་གསུངས། དེ་མི་འཐད་དེ། དང་པོའི་་་༌
མཚན་ཉིད་ཀྱི་ཟུར་དུ་ཤས་ཆེར་སྨོས་པ་ལ་དགོས་པ་མེད་པའི་ཕྱིར་
དང་། དགོངས་འགྲེལ་ལས་གསུངས་པའི་འཁོར་ལོ་གསུམ་པོ་གང་
རུང་གི་སྡེར་གཏོགས་ཡིན་ན་དེ་གསུམ་གང་རུང་ཡིན་པས་མ་ཁྱབ་
པའི་ཕྱིར། དང་པོ་དེར་ཐལ། འཁོར་ལོ་དང་པོར་ཕུང་སོགས་ཀྱི་
ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་བསྟན་པར་་་་་
བསྒྲུབས་ ཟིན་ པ་ ལྟར་ ཡིན་ པའི་ ཕྱིར། གཉིས་ པ་ དེར་ ཐལ།
172



-
-
-
-
=
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དགོངས་འགྲེལ་ལས་གསུངས་པའི་འཁོར་ལོ་དང་པོའི་སྡེར་གཏོགས་
ཡིན་ན་དེ་ལས་གསུངས་པའི་འཁོར་ལོ་དང་ པོ་ ཡིན་ པས་ མ་ ཁྱབ།
ཐ་མ་གཉིས་ལའང་དེ་ལྟར་མ་ཁྱབ་པའི་ཕྱིར། དང་བོ་དེར་ཐལ།
མདོ་དྲན་པ་ཉེར་བཞག་དེ་དེ་ལས་གསུངས་པའི་འཁོར་ལོ་དང་པོའི་
སྡེར་གཏོགས་ཡིན་པ་གང་ཞིག དེ་ལས་གསུངས་པའི་འཁོར་ལོ་
དང་པོ་མ་ཡིན་པའི་ཕྱིར། དང་བོ་དེར་ཐལ། དེ་ལས་གསུངས་
པའི་འཁོར་ལོ་དང་བོའི་སྡེར་གཏོགས་ཅིག་ཡོད་པའི་ཕྱིར། གཉིས་
པ་དེར་ཐལ། དེ་གྲུབ་དོན་གྱི་མདོ་དང་པོའི་སྐབས་ནས་བསྟན་པའི་
འཁོར་ལོ་དང་བོ་མ་ཡིན་པའི་ཕྱིར་ཏེ། ལྔ་སྡེ་ལ་ཐོག་མར་གསུངས་
པའི་བདེན་བཞིའི་ཆོས་འཁོར་མ་ཡིན་པའི་ཕྱིར། རྩ་རྟགས་གཉིས་
པ་དེར་ཐལ། དེ་བཞིན་གཤེགས་པའི་སྙིང་བོའི་མདོ་ལྟ་བུ་དགོངས་
འགྲེལ་ལས་གསུངས་པའི་འཁོར་ལོ་བར་པའི་སྡེར་གཏོགས་ཡིན་པ་
གང་ཞིག དེ་ལས་གསུངས་པའི་འཁོར་ལོ་བར་བ་མ་ཡིན་པའི་ཕྱིར།
དང་བོ་དེར་ཐལ། དེ་ལས་གསུངས་པའི་འཁོར་ལོ་བར་བའི་སྡེར་
གཏོགས་ཅིག་ཡོད་པའི་ཕྱིར། གཉིས་པ་དེར་ཐལ། དེ་གྲུབ་དོན་
གྱི་མདོ་གཉིས་པའི་སྐབས་ནས་བསྟན་པའི་འཁོར་ལོ་བར་བ་མ་ཡིན་
པའི་ཕྱིར་ཏེ། དེ་ལས་གསུངས་པའི་བར་བ་མཚན་ཉིད་མེད་པའི་
ཆོས་འཁོར་མ་ཡིན་པའི་ཕྱིར། དེར་ཐལ། དེ་ཤེར་ཕྱིན་གྱི་མདོ་མ་
ཡིན་པའི་ཕྱིར་དང་། མདོ་སྡེ་དགོངས་འགྲེལ་གྱི་བཤད་བྱའི་མདོ་
ཡང་མ་ཡིན་པའི་ཕྱིར། རྩ་རྟགས་གསུམ་པ་དེར་ཐལ། དོན་དམ་
173



བྱང་ཆུབ་ལོ་མ་དཔེ་ཚོགས།
-
-
-
--
--
ཡང་དག་འཕགས་ཞུས་མ་གཏོགས་དགོངས་འགྲེལ་གྱི་ལེའུ་དགུ་པོ་དེ་
ལས་གསུངས་པའི་འཁོར་ལོ་ཐ་མའི་སྡེར་གཏོགས་ཡིན་པ་གང་ཞིག
དེ་ལས་གསུངས་པའི་འཁོར་ལོ་ཐ་མ་མ་ཡིན་པའི་ཕྱིར། དང་བོ་
དེར་ཐལ། དེ་ལས་གསུངས་པའི་འཁོར་ལོ་ཐ་མའི་སྡེར་གཏོགས་
ཅིག་ཡོད་པའི་ཕྱིར། གཉིས་པ་དེར་ཐལ། དེ་གྲུབ་དོན་གྱི་མདོ་
གསུམ་པ་ལས་གསུངས་པའི་འཁོར་ལོ་ཐ་མ་མ་ཡིན་པའི་ཕྱིར། དེར་
ཐལ། དེ་དེ་ལས་གསུངས་པའི་འཁོར་ལོ་ཐ་མ་ལེགས་ཕྱེའི་ཆོས་
འཁོར་མ་ཡིན་པའི་ཕྱིར། དེ་འདི་ནི་བླ་ན་མ་མཆིས་པ་ཞེས་ཉེ་ཚིག་
སྨོས་ པའི་ མདོའི་ མཚན་གཞི་ མ་ ཡིན་པའི་ཕྱིར། དེ་ལ་ཁོ་ན་རེ།
བསྟན་བཅོས་འདི་ལས། ཐེག་བསྡུས་ལས་ཤིན་ཏུ་རྒྱས་པ་ལས་མེད་
ཅེས་གསུངས་པ་ཐམས་ཅད་ཀྱིས་ཀུན་བཏགས་དང་སྒྱུ་མ་ལ་སོགས་
པའི་དཔེ་བསྟན་པ་རྣམས་ཀྱིས་གཞན་དབང་དང་རྣམ་པར་བྱང་བ་
བཞིས་ཡོངས་གྲུབ་བསྟན་པར་གསུངས་པའི་མདོ་ནི་ཡུམ་གྱི་མདོར་
སྣང་བས་འཁོར་ལོ་གཉིས་པ་དྲང་དོན་དུ་བཤད་པ་ཡང་དེ་ཉིད་དང་
དེ་དང་མཐུན་པ་རྣམས་ལ་བཞེད་དོ། །ཞེས་གསུངས་པ་མི་འཐད་
པར་ཐལ། དེ་བཞིན་གཤེགས་པའི་སྙིང་བོའི་མདོ་དང་། ཏིང་ངེ་
འཛིན་རྒྱལ་བོའི་མདོ་ལྟ་བུ་དགོངས་འགྲེལ་ལས་གསུངས་པའི་འཁོར་
ལོ་གཉིས་པ་མ་ཡིན་པའི་ཕྱིར་ཞེ་ན། མ་ཁྱབ་སྟེ། ཡུམ་གྱི་མདོ་
ཞེས་པ་གཙོ་བོ་རྒྱས་འབྲིང་བསྡུས་གསུམ་ལ་བྱ་དགོས་པས་དེ་དང་
མཐུན་པ་རྣམས་ཞེས་འབྱུང་བ་མདོ་སྡུད་པ་སོགས་ལ་དགོངས་པའི་
174



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཕྱིར་རམ། ཡང་ན་ཡུམ་གྱི་མདོར་གཞན་དབང་དང་ཡོངས་གྲུབ་
བདེན་མེད་དུ་སྒྲས་ཟིན་ལ་གསུངས་པ་དྲང་དོན་དུ་བཤད་པས་དེ་
བཞིན་གཤེགས་པའི་སྙིང་བོའི་མདོ་སོགས་སུ་དེ་ལྟར་གསུངས་པ་ཡང་
དྲང་དོན་དུ་ཤེས་ནུས་ཞེས་པའི་དོན་ཡིན་པའི་ཕྱིར། གཉིས་པ་རང་
གི་ལུགས་བཞག་པ་ནི། དགོངས་འགྲེལ་ལས་གསུངས་པའི་འཁོར་
ལོ་གསུམ་པོ་གང་རུང་གང་ཞིག རང་གི་ཆེད་དུ་བྱ་བའི་གདུལ་བྱ་
ཐེག་དམན་གྱི་རིགས་ཅན་རྗེས་སུ་བཟུང་བའི་ཕྱིར་དུ་བདེན་བཞི་
དངོས་སུ་བསྟན་པའི་ཐེག་དམན་གྱི་མདོ། དེ་ལས་གསུངས་པའི་
འཁོར་ལོ་དང་པོའི་མཚན་ཉིད། དཔེར་ན། འདི་ནི་སྡུག་བསྔལ་
འཕགས་པའི་བདེན་པའོ། །འདི་ནི་ཀུན་འབྱུང་འཕགས་པའི་བདེན་
པའོ། །འདི་ནི་འགོག་པ་འཕགས་པའི་བདེན་པའོ། ། འདི་ནི་ལམ་
འཕགས་པའི་བདེན་པའོ། །སྡུག་བསྔལ་ཤེས་པར་བྱ། ཀུན་འབྱུང་
སྤང་ བར་ བྱ། འགོག་ པ་ མངོན་ དུ་ བྱ། ལམ་ བསྒོམ་ པར་ བྱ།
སྡུག་བསྔལ་ཤེས་པར་བྱ་སྟེ་ཤེས་པར་བྱར་མེད། ཀུན་འབྱུང་སྤང་
བར་བྱ་སྟེ་སྤང་བར་བྱར་མེད། འགོག་པ་མངོན་དུ་བྱ་སྟེ་མངོན་དུ་
བྱར་མེད། ལམ་བསྒོམ་པར་བྱ་སྟེ་བསྒོམ་པར་བྱར་མེད། ཅེས་པ་
ལྟ་བུ་དངོས་དང་། དྲན་པ་ཉེར་བཞག ལས་བརྒྱ་བ། རྟོགས་
བརྗོད་བརྒྱ་བ། འདུལ་བ་ལུང་ཤས་ཆེ་བ་རྣམས་དེའི་སྡེར་གཏོགས་
ཡིན། གསུམ་པོ་གང་རུང་གང་ཞིག རང་གི་ཆེད་དུ་བྱ་བའི་
གདུལ་བྱ་ཐེག་ཆེན་གྱི་རིགས་ཅན་དབང་རྣོན་རྗེས་སུ་བཟུང་བའི་ཕྱིར་
175



མ
བྱང་ཆུབ་ལོ་མ་དཔེ་ཚོགས།
དུ་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རང་གི་མཚན་
ཉིད་ཀྱིས་མ་གྲུབ་པར་སྒྲས་ཟིན་ལ་སྟོན་པའི་ཐེག་ཆེན་གྱི་མདོ་དེ་ལས་
གསུངས་པའི་འཁོར་ལོ་བར་བའི་མཚན་ཉིད། དཔེར་ན། ཡུམ་
རྒྱས་ འབྲིང༌ བསྡུས་ གསུམ་ ལྟ་ བུ་ དངོས་ དང་། ལང་ གཤེགས་
ཏིང་འཛིན་རྒྱལ་པོ། ས་བཅུ་བའི་མདོ། དེ་བཞིན་གཤེགས་པའི་
སྙིང་བོའི་མདོ། འཕགས་པ་དཔལ་འཕྲེང་གི་མདོ། ཡེ་ཤེས་སྣང་
བ་རྒྱན་གྱི་མདོ། མྱ་ངན་ལས་འདས་པ་ཆེན་པོའི་མདོ། གཟུངས་
ཀྱི་དབང་ཕྱུག་རྒྱལ་པོས་ཞུས་པའི་མདོ་སོགས་དེའི་སྡེར་གཏོགས་ཡིན།
གསུམ་པོ་གང་རུང་གང་ཞིག རང་གི་ཆེད་དུ་བྱ་བའི་གདུལ་བྱ་ཐེག་
ཆེན་གྱི་རིགས་ཅན་དབང་རྟུལ་རྗེས་སུ་བཟུང་བའི་ཕྱིར་དུ་ཀུན་་་་་
བཏགས་རང་གི་མཚན་ཉིད་ཀྱིས་མ་གྲུབ་ཅིང༌། གཞན་དབང་དང༌
ཡོངས་གྲུབ་རང་གི་མཚན་ཉིད་ཀྱིས་གྲུབ་པར་གསལ་བར་སྟོན་པའི་
ཐེག་ཆེན་གྱི་མདོ། དེ་ལས་གསུངས་པའི་འཁོར་ལོ་ཐ་མའི་མཚན་
ཉིད། དཔེར་ན་དོན་དམ་ཡང་དག་འཕགས་ངས་ཆོས་རྣམས་ཀྱི་ངོ་
བོ་ཉིད་མེད་པ་རྣམ་པ་གསུམ་པོ་འདི་ལྟ་སྟེ། མཚན་ཉིད་ངོ་བོ་ཉིད་
མེད་པ་དང་། སྐྱེ་བ་ངོ་བོ་ཉིད་མེད་པ་དང་། དོན་དམ་པ་ངོ་བོ་
ཉིད་མེད་པ་ཉིད་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་
པའོ་ཞེས་བསྟན་ཏོ། ། ཞེས་པ་ལྟ་བུ་དངོས་དང་། དོན་དམ་ཡང་
དག་འཕགས་ཞུས་མ་གཏོགས་དགོངས་འགྲེལ་གྱི་ལེའུ་དགུ་བོ་དེའི་
སྡེར་གཏོགས་ཡིན་ནོ། །དེ་ལ་ཁོ་ན་རེ། འཁོར་ལོ་དང་པོའི་མཚན་
176



-
--
-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཉིད་མི་འཐད་པར་ཐལ། འདི་ནི་སྡུག་བསྔལ་འཕགས་པའི་བདེན་
པའོ་ཞེས་པ་ཙམ་གྱི་འཁོར་ལོ་དང་པོའི་མདོ་ཚིག་དེ། དགོངས་
འགྲེལ་ལས་གསུངས་པའི་འཁོར་ལོ་དང་བོ་ཡིན་པའི་ཕྱིར་ཏེ། དེ་
ལས་གསུངས་པའི་འཁོར་ལོ་དང་བོའི་མདོ་ཚིག་ཡིན་པའི་ཕྱིར་ན་མ་
ཁྱབ། འཁོར་ལོ་བར་ པའི་ མཚན་ ཉིད་ཀྱང་མི་འཐད་པར་ཐལ།
འདུས་བྱས་མ་རྟོག་པར་སྟོན་པའི་ཡུམ་གྱི་མདོ་ཚིག་དེ། དགོངས་
འགྲེལ་ལས་གསུངས་པའི་འཁོར་ལོ་བར་བ་ཡིན་པའི་ཕྱིར་ཏེ། དེ་
ལས་གསུངས་པའི་འཁོར་ལོ་བར་བའི་མདོ་ཚིག་ཡིན་པའི་ཕྱིར་ན་མ་
ཁྱབ། ཡང་ཁ་ཅིག་འཁོར་ལོ་ཐ་མའི་མཚན་ཉིད་མི་འཐད་པར་ཐལ།
མཚན་ཉིད་ངོ་བོ་ཉིད་མེད་པ་དང་ཞེས་པ་ཙམ་གྱི་འཁོར་ལོ་ཐ་མའི་
མདོ་ཚིག་དེ་དེ་ལས་གསུངས་པའི་འཁོར་ལོ་ཐ་མ་ཡིན་པའི་ཕྱིར་ཏེ།
དེ་ལས་གསུངས་པའི་འཁོར་ལོ་ཐ་མའི་མདོ་ཚིག་ཡིན་པའི་ཕྱིར་ན་མ་
ཁྱབ་སྟེ། འོ་ན། འདི་ནི་སྡུག་བསྔལ་འཕགས་པའི་བདེན་པའོ་
ཞེས་པ་ཙམ་གྱི་མདོ་ཚིག་ཆོས་ཅན། བདེན་བཞི་བརྗོད་བྱར་བྱེད་
པར་ཐལ། བཀའ་དང་པོ་བདེན་བཞིའི་ཆོས་འཁོར་ཡིན་པའི་ཕྱིར།
རྟགས་ཁས། མ་ཁྱབ་ན། དེ་ཆོས་ཅན། བསལ་བ་དེར་ཐལ།
བདེན་བཞི་བརྗོད་བྱར་བྱེད་པའི་བདེན་བཞིའི་ཆོས་འཁོར་ཡིན་པའི་
ཕྱིར། མ་གྲུབ་ན་སོང་། དེར་ཐལ། བདེན་བཞི་བརྗོད་བྱར་
བྱེད་ པའི་ བདེན་ བཞིའི་ ཆོས་ འཁོར་ གྱི་ མདོ་ ཚིག་ ཡིན་ པའི་ ཕྱིར།
འཁོར་གསུམ། གནོད་བྱེད་བརྗོད་ཚུལ་ཕྱི་མ་ཡང་མི་འཐད་པར་
177



བྱང་ཆུབ་ལོ་མ་དཔེ་ཚོགས།
ཐལ། ཉེས་པ་སྔ་མ་བཞིན་དུ་འཇུག་པའི་ཕྱིར་ཏེ། ཕུང་སོགས་ཀྱི་
ཆོས་ཐམས་ཅད་བདེན་མེད་དུ་སྒྲས་ཟིན་ལ་སྟོན་པའི་མཚན་ཉིད་མེད་
པའི་ཆོས་འཁོར་གྱི་མདོ་ཚིག་ཡིན་ན། དེ་ལྟར་སྟོན་པའི་མཚན་ཉིད་
མེད་པའི་ཆོས་འཁོར་ཡིན་པས་མ་ཁྱབ། ཀུན་བཏགས་བདེན་པར་
མེད་ཅིང་གཞན་དབང་དང་ཡོངས་གྲུབ་བདེན་གྲུབ་ཏུ་གསལ་བར་
སྟོན་པའི་ལེགས་ཕྱེའི་ཆོས་འཁོར་གྱི་མདོ་ཚིག་ཡིན་ན། དེ་ལྟར་སྟོན་
པའི་ལེགས་ཕྱེའི་ཆོས་འཁོར་ཡིན་པས་མ་ཁྱབ་པའི་ཕྱིར། མ་གྲུབ་ན།
འཁོར་གསུམ་སྔར་བཞིན་བྱེད། འདིས་མཚོན་ནས་ཤེར་ཕྱིན་་་་་་
འབུམ་པའི་མདོ་ཚིག་ཡིན་ན་དེ་ཡིན་པས་མ་ཁྱབ་པ་དང༌། ཉི་ཁྲིའི་
མདོ་ཚིག་ཡིན་ན་དེ་ཡིན་པས་མ་ཁྱབ་པ་དང༌། བརྒྱད་སྟོང་བའི་
མདོ་ཚིག་ཡིན་ན་དེ་ཡིན་པས་མ་ཁྱབ་པའི་ཚུལ་ཡང་ཤེས་དགོས་ཏེ།
ཤེར་ཕྱིན་འབུམ་པ་ཡིན་ན་རང་ཉིད་ལ་བློ་ཀ་འབུམ་ཡོད་པས་ཁྱབ་
ཅིང་། འོག་མ་གཉིས་ལའང་དེ་བཞིན་དུ་ཤེས་པར་བྱ་བ་ཡིན་པའི་
ཕྱིར། །
གཉིས་པ་འཁོར་ལོ་གསུམ་གྱི་དྲང་ངེས་འབྱེད་ཚུལ་ལ་བཞི།
མདོ་སྡེ་ལ་འགལ་སྤོང་གི་དྲི་བ། འགལ་བ་དེ་སྤོང་བའི་ལན། ངོ་
བོ་ཉིད་གསུམ་གྱི་ངོ་བོ་ངོས་བཟུང་བ། དེ་དག་གི་གྲུབ་པའི་དོན་
ཞུས་པའོ། །དང་པོ་ལ་གཉིས། འཁོར་ལོ་གསུམ་གྱི་བརྗོད་བྱ་ངོས་
བཟུང་བ་དང་། དེ་ལ་བརྟེན་ནས་དྲི་བ་བྱུང་ཚུལ་ལོ། །དང་བོ་ལ་
གཉིས། གཞན་ལུགས་དགག་པ་དང་། རང་ལུགས་བཞག་་་་་་
178



་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའོ། །དང་པོ་ནི་ཁ་ཅིག་ན་རེ། འཁོར་ལོ་དང་པོར་མཚན་ཉིད་
གསུམ་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པར་དངོས་སུ་བསྟན་ཅིང་། བར་བར་གཞན་དབང་དང་ཡོངས་
གྲུབ་རང་གི་མཚན་ཉིད་ཀྱིས་མ་གྲུབ་པར་དངོས་སུ་བསྟན་པ་ཡིན་གྱི་
འཁོར་ལོ་དང་པོར་མཚན་ཉིད་གསུམ་བདེན་གྲུབ་ཏུ་དངོས་སུ་བསྟན་
པ་དང་། བར་དེར་མཚན་ཉིད་གསུམ་བདེན་མེད་དུ་སྒྲས་ཟིན་ལ་
དངོས་སུ་བསྟན་པ་མ་ཡིན་ཏེ། དང་པོར་གཞན་དབང་དང་ཡོངས་
གྲུབ་བདེན་གྲུབ་ཏུ་དངོས་སུ་བསྟན་པ་དང་། བར་བར་ཀུན་་་་་
བཏགས་བདེན་མེད་དུ་སྒྲས་ཟིན་ལ་དངོས་སུ་བསྟན་པ་མི་འཐད་པའི་
ཕྱིར་ཏེ། གཞན་དབང་དང་ཡོངས་གྲུབ་བདེན་གྲུབ་ཏུ་དངོས་སུ་
སྟོན་པའི་མདོ་ཡིན་ན་ངེས་དོན་གྱི་མདོ་ཡིན་དགོས། ཀུན་བཏགས་
བདེན་མེད་དུ་སྒྲས་ཟིན་ལ་དངོས་སུ་སྟོན་པའི་མདོ་ཡིན་ན་ངེས་དོན་
གྱི་མདོ་ཡིན་དགོས་པའི་ཕྱིར། རྟགས་གཉིས་ཀ་གྲུབ་སྟེ། དེ་དག་
སོ་སོ་ལ་དངོས་བསྟན་སྒྲ་ཇི་བཞིན་དུ་བཟུང་རུང་ཡིན་པས་ཁྱབ་པ་
གང་ཞིག ལུགས་འདི་ལ་དངོས་བསྟན་སྒྲ་ཇི་བཞིན་དུ་བཟུང་དུ་
རུང་བའི་མདོ། ངེས་དོན་གྱི་མདོའི་མཚན་ཉིད་དང་། དེ་མི་རུང་
བའི་མདོ་དྲང་དོན་གྱི་མདོའི་མཚན་ཉིད་དུ་བྱ་དགོས་པའི་ཕྱིར་ཞེ་ན།
རྟགས་དང་བོ་མ་གྲུབ་སྟེ། འོ་ན། ཤེས་བྱ་ཆོས་ཅན། དགོངས་
འགྲེལ་ལས། བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་པོ་
རྣམས་ཀྱི་རང་གི་མཚན་ཉིད་ཀྱང་བཀའ་སྩལ། ཞེས་གསུངས་པ་མི་
179



བྱང་ཆུབ་ལོ་མ་དཔེ་ཚོགས།
འཐད་པར་ཐལ། བཀའ་དང་བོ་བདེན་བཞིའི་ཆོས་འཁོར་གྱིས་
ཕུང་ཁམས་སྐྱེ་མཆེད་རང་གི་མཚན་ཉིད་ཀྱིས་གྲུབ་པར་དངོས་སུ་མ་
བསྟན་པའི་ཕྱིར། མ་གྲུབ་ན་སོང་། དེར་ཐལ། དེས་ཕུང་བོ་
རང་གི་མཚན་ཉིད་ཀྱིས་གྲུབ་པར་དངོས་སུ་མ་བསྟན་པའི་ཕྱིར། མ་
གྲུབ་ན་སོང་། དེ་ཆོས་ཅན། དངོས་བསྟན་སྒྲ་ཇི་བཞིན་དུ་བཟུང་
རུང་ཡིན་པར་ཐལ། ཕུང་བོ་རང་གི་མཚན་ཉིད་ཀྱིས་གྲུབ་པར་
དངོས་ སུ་ སྟོན་ པའི་ མདོ་ ཡིན་ པའི་ ཕྱིར། རྟགས་ ཁྱབ་ ཁས།
འདོད་མི་ནུས་ཏེ། དྲང་དོན་གྱི་མདོ་ཡིན་པའི་ཕྱིར་ཏེ། གྲུབ་དོན་
དང་པོའི་སྐབས་ནས་དངོས་སུ་སྟོན་པའི་མདོ་ཡིན་པའི་ཕྱིར། དེ་ལ་
ཁྱབ་པ་ཡོད་པར་ཐལ། གྲུབ་དོན་གྱི་མདོ་དང་བོར་དེ་ཡང་བླ་ན་
མཆིས་པ། སྐབས་མཆིས་པ་དྲང་བའི་དོན་ཞེས་སོགས་འབྱུང་བའི་
ཕྱིར། གཞན་ཡང་བཀའ་བར་བ་མཚན་ཉིད་མེད་པའི་ཆོས་འཁོར་
གྱིས། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་བདེན་
མེད་དུ་སྒྲས་ཟིན་ལ་མ་བསྟན་པར་ཐལ། དེས་ཕུང་ཁམས་སྐྱེ་མཆེད་
བདེན་མེད་དུ་སྒྲས་ཟིན་ལ་དངོས་སུ་མ་བསྟན་པའི་ཕྱིར། མ་གྲུབ་
ན་སོང་། དེར་ཐལ། དེས་ཁམས་དང་སྐྱེ་མཆེད་བདེན་མེད་དུ་
སྒྲས་ཟིན་ལ་དངོས་སུ་མ་བསྟན་པའི་ཕྱིར། མ་གྲུབ་ན་སོང་། དེ་
ཆོས་ཅན། དངོས་བསྟན་སྒྲ་ཇི་བཞིན་དུ་བཟུང་རུང་ཡིན་པར་ཐལ།
ཁམས་དང་སྐྱེ་མཆེད་བདེན་མེད་དུ་སྒྲས་ཟིན་ལ་དངོས་སུ་སྟོན་པའི་
མདོ་ ཡིན་ པའི་ ཕྱིར། རྟགས་ ཁྱབ་ ཁས། འདོད་ མི་ ནུས་ ཏེ།
180



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དྲང་དོན་གྱི་མདོ་ཡིན་པའི་ཕྱིར་ཏེ། གྲུབ་དོན་གཉིས་པའི་སྐབས་
ནས་དངོས་སུ་བསྟན་པའི་མདོ་ཡིན་པའི་ཕྱིར། དེ་ལ་ཁྱབ་པ་ཡོད་
པར་ཐལ། གྲུབ་དོན་གཉིས་པའི་མདོར་དེ་ཡང་བླ་ན་མཆིས་པ།
སྐབས་ མཆིས་ པ། དྲང༌ བའི་ དོན་ ཞེས་ སོགས་ འབྱུང་ བའི་ ཕྱིར།
གཞན་ཡང་། ཤེས་བྱ་ཆོས་ཅན། འཁོར་ལོ་དང་བོར་གཞན་་་་
དབང་བདེན་གྲུབ་ཏུ་དངོས་སུ་བསྟན་ན། དེ་དངོས་བསྟན་སྒྲ་ཇི་
བཞིན་དུ་བཟུང་རུང་ཡིན་པས་མ་ཁྱབ་པར་ཐལ། འཁོར་ལོ་དང་
བོར་གཟུགས་བདེན་གྲུབ་ཏུ་དངོས་སུ་བསྟན་ན། དེ་དངོས་བསྟན་
སྒྲ་ཇི་བཞིན་དུ་བཟུང་རུང་ཡིན་པས་མ་ཁྱབ་པའི་ཕྱིར། དེར་ཐལ།
འཁོར་ལོ་དང་པོར་གཟུགས་བདེན་གྲུབ་ཏུ་གསུངས་པའི་མདོ་དེས་ཕྱི་
རོལ་དོན་གྱི་གཟུགས་བདེན་གྲུབ་ཏུ་བསྟན་པའི་ཕྱིར། དེར་ཐལ།
འཁོར་ལོ་དང་བོར་གཟུགས་ཕྱི་རོལ་དོན་དུ་གསུངས་པའི་ཕྱིར། དེ་
ལ་ཁོ་ན་རེ། གཟུགས་ཙམ་བདེན་གྲུབ་ཏུ་དངོས་སུ་སྟོན་པའི་འཁོར་
ལོ་དང་པོའི་མདོ་མེད་པར་ཐལ། དེ་དངོས་བསྟན་སྒྲ་ཇི་བཞིན་དུ་
བཟུང་རུང་མ་ཡིན་པའི་ཕྱིར། འདོད་ན་གཟུགས་ཙམ་བདེན་གྲུབ་
ཏུ་དངོས་སུ་སྟོན་པའི་འཁོར་ལོ་དང་པོའི་མདོ་ཚིག་མེད་པར་ཐལ།
འདོད་པའི་ཕྱིར་ཞེ་ན་མ་ཁྱབ་སྟེ། འོ་ན། གཟུགས་ཙམ་བདེན་
གྲུབ་ ཏུ་དངོས་སུ་སྟོན་པའི་གཟུགས་སོགས་ཆོས་ཐམས་ཅད་བདེན་
གྲུབ་ཏུ་དངོས་སུ་སྟོན་པའི་འཁོར་ལོ་དང་བོའི་མདོ་ཚིག་མེད་པར་
ཐལ། གཟུགས་ཙམ་བདེན་གྲུབ་ཏུ་དངོས་སུ་སྟོན་པའི་གཟུགས་
181



བྱང་ཆུབ་ལོ་མ་དཔེ་ཚོགས།
སོགས་ཆོས་ཐམས་ཅད་བདེན་གྲུབ་ཏུ་དངོས་སུ་སྟོན་པའི་འཁོར་ལོ་
དང་པོ་མེད་པའི་ཕྱིར། ཁྱབ་པ་ཁས། དེ་བཞིན་དུ་གཟུགས་ཙམ་
བདེན་མེད་དུ་སྒྲས་ཟིན་ལ་སྟོན་པའི་འཁོར་ལོ་བར་པའི་མདོ་དང་།
མདོ་ཚིག་ལ་སྦྱར་ནས་རྩོད་སྤོང་བྱེད་ཚུལ་ཤེས་པར་བྱའོ། །འཁོར་ལོ་
བར་བས་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་བདེན་
མེད་དུ་དངོས་སུ་བསྟན་ཞེས་ཟེར་བ་མི་འཐད་དེ། བཀའ་བར་བ་
མཚན་ཉིད་མེད་པའི་ཆོས་འཁོར་གྱིས་གཞན་དབང་དང་ཡོངས་གྲུབ་
བདེན་མེད་དུ་མ་བསྟན་པའི་ཕྱིར། དེར་ཐལ། དེས་གཞན་་་་
དབང་དང་ཡོངས་གྲུབ་བདེན་གྲུབ་ ཏུ་དངོས་སུ་ བསྟན་པའི་ཕྱིར།
དེར་ཐལ། གཞན་དབང་དང་ཡོངས་གྲུབ་བདེན་པར་གྲུབ་པ་དེའི་
བསྟན་དོན་ཡིན་པའི་ཕྱིར། དེར་ཐལ། དེ་དེའི་དགོངས་པ་ཡིན་
པའི་ཕྱིར་ཏེ། བཀའ་ཐ་མ་ལེགས་ཕྱེའི་ཆོས་འཁོར་གྱི་དགོངས་པ་
ཡིན་པའི་ཕྱིར། སྒྲུབ་བྱེད་རྒྱས་པར་འོག་ཏུ་འཆད། དེ་ལ་ཁོ་ན་རེ།
བཀའ་བར་བ་མཚན་ཉིད་མེད་པའི་ཆོས་འཁོར་གྱིས་གཞན་དབང་
དང་ཡོངས་གྲུབ་བདེན་མེད་དུ་དངོས་སུ་བསྟན་པར་ཐལ། དེས་དེ་
གཉིས་བདེན་མེད་དུ་སྒྲས་ཟིན་ལ་དངོས་སུ་བསྟན་པའི་ཕྱིར། ཞེ་ན་
མ་ཁྱབ་སྟེ། ཡུམ་གྱི་མདོའི་སྒྲས་ཟིན་དགོངས་པར་འཛིན་པ་འདི་
འདྲ་སེམས་ཙམ་གྱི་མདོ་བསྟན་བཅོས་ཀུན་དང་འགལ་བའི་ལུགས་
ངན་ཡིན་པའི་ཕྱིར། ཁ་ཅིག་ན་རེ། ངེས་དོན་གྱི་མདོར་གྱུར་པའི་
འཁོར་ལོ་དང་པོ་མེད་ཀྱང་དེར་གྱུར་པའི་འཁོར་ལོ་དང་བོའི་མདོ་
182



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཚིག་ཡོད་ཟེར་བ་མི་འཐད་དེ། འཁོར་ལོ་དང་པོ་ཡིན་ན་བཀའ་
དང་ པོ་ བདེན་ བཞིའི་ ཆོས་ འཁོར་ ཡིན་ པས་ ཁྱབ་ པ་ གང་ ཞིག་
བཀའ་དང་པོ་བདེན་བཞིའི་ཆོས་འཁོར་གྱི་མདོ་ཚིག་ཏུ་གྱུར་པའི་ངེས་
དོན་གྱི་མདོ་མེད་པའི་ཕྱིར། དང་པོ་འབུད། གཉིས་པ་དེར་ཐལ།
དེའི་ནང་ཚན་གྱི་ངོ་བོ་ལ་བཟླས་པ་ཡང་དེ་མ་ཡིན། བྱེད་པ་ལ་
བཟླས་པ་ཡང་དེ་མ་ཡིན། འབྲས་བུ་ལ་བཟླས་པ་ཡང་དེ་མ་ཡིན་
པའི་ཕྱིར། རྟགས་རྣམས་དེར་ཐལ། ངོ་བོ་ལ་བཟླས་པ་རྣམས་
ཀྱིས་ཕྱི་རོལ་དོན་གྱི་སྣོད་ཀྱི་འཇིག་རྟེན་ བདེན་པར་གྲུབ་ པ་དང༌།
འགོག་བདེན་བདེན་གྲུབ་ཏུ་དངོས་སུ་བསྟན་པའི་ཕྱིར་དང་། དེས་
འོག་མ་གཉིས་ཀྱང་མཚོན་ནུས་པའི་ཕྱིར། ཁོ་ན་རེ། མི་འཐད་དེ།
འབྲས་བུ་ལ་བཟླས་པ་རྣམས་ཀྱིས་བདེན་གྲུབ་དངོས་སུ་མ་བསྟན་པའི་
ཕྱིར། བསྟན་བཅོས་འདིར། ཤས་ཆེར་བདེན་པར་ཡོད་པ་ཞེས་
སོགས་འབྱུང་བའི་ཕྱིར་ཞེ་ན། ལེགས་པ་མ་ཡིན་ཏེ། སྡུག་བསྔལ་
ཤེས་པར་བྱར་མེད། ཅེས་པས་གང་ཟག་གི་བདག་ཏུ་མ་གྲུབ་པའི་
ཕྱི་རོལ་དོན་གྱི་སྣོད་ཀྱི་འཇིག་རྟེན་སྡུག་བསྔལ་བདེན་པས་བསྡུས་པ་
དངོས་སུ་བསྟན་པར་ཁས་བླངས་པ་ལ་འགལ་པ་མེད་ཅིང་འོག་མ་
གསུམ་ཡང་དེ་བཞིན་དུ་ཤེས་པར་བྱར་ཡོད་པའི་ཕྱིར། ཤས་ཆེར་
བདེན་པར་ཡོད་པ་ཞེས་པའི་གསུང་དེ་འདྲ་ནི་བསྟན་བཅོས་སུ་མི་
བཞུགས་པའི་ཕྱིར། གང་ལྟར་ཀྱང་ཞིབ་ཏུ་དཔྱོད་ཅིག །
གཉིས་པ་རང་ལུགས་བཞག་པ་ནི། འཁོར་ལོ་དང་བོར་ཕུང་
183



བྱང་ཆུབ་ལོ་མ་དཔེ་ཚོགས།
སོགས་ ཆོས་ ཐམས་ ཅད་ བདེན་ གྲུབ་ ཏུ་ དངོས་ སུ་ བསྟན་ པ་ དང་།
བར་བར་ཕུང་སོགས་ཀྱི་ཆོས་ཐམས་ཅད་བདེན་མེད་དུ་སྒྲས་ཟིན་ལ་
བསྟན་ཞེས་བྱའོ། ། གཉིས་པ་དེ་ལ་བརྟེན་ནས་དྲི་བ་བྱུང་ཚུལ་ནི།
སྔར་བཞིན་བསྟན་པ་སྒྲ་སོར་བཞག་ན་གསུང་བ་བོ་ལ་འགལ་འདུ་
འབྱུང་ཡང་། བཅོམ་ལྡན་འདས་ལ་འགལ་འདུ་འབྱུང་བ་མི་སྲིད་
པས་འཁོར་ལོ་བར་བར་འདི་ལྟར་གསུངས་ པ་ དགོངས་གཞི་ཅི་ལ་
དགོངས་ནས་གསུངས་ཞེས་འཁོར་ལོ་བར་པའི་དགོངས་གཞི་དངོས་
སུ་དྲིས་ཤིང་། ཤུགས་ལ་འཁོར་ལོ་དང་པོར་དེ་ལྟར་གསུངས་པའི་
དགོངས་གཞི་ཡང་དྲིས་སོ། ། གཉིས་པ་འགལ་བ་དེ་སྤོང་བའི་ལན་
འཆད་པ་ལ་གསུམ། ལན་གྱི་མདོ་ངོས་བཟུང་བ་དང་། མདོ་དེས་
འཁོར་ལོ་དང་པོ་གཉིས་དྲང་དོན་དུ་འགྲེལ་ཚུལ་དང་། འགྲེལ་ཚུལ་
གཉིས་མི་འདྲ་བ་བསྡུས་ཏེ་བསྟན་པའོ། ། དང་པོ་ནི། གོང་དུ་
དྲངས་པ་ལྟར་གྱི་དོན་དམ་ཡང་དག་འཕགས་ངས་ཆོས་རྣམས་ཀྱི་ངོ་
བོ་ཉིད་མེད་པ་ཞེས་སོགས་མདོར་བསྟན་རྒྱས་བཤད་དུ་འབྱུང་བའི་
མདོ་རྣམས་ཏེ། གྲུབ་དོན་གསུམ་པའི་མདོར། འདི་ནི་བླ་ན་མ་
མཆིས་ པ་ ཞེས་ ཉེ་ ཚིག་ གིས་ བསྙད་པའི་མདོ་དང་ དོན་ གཅིག་ གོ།
བསྟན་བཅོས་ཀྱི་རྗེས་འབྲང་ཁ་ཅིག དོན་དམ་ཡང་དག་འཕགས་
ཞེས་སོགས་མདོར་བསྟན་གྱི་མདོ་རྣམས་ཀྱིས་ངོ་བོ་ཉིད་མེད་པ་གསུམ་
ཙམ་བསྟན་གྱི། དེའི་རྒྱུ་མཚན་མ་བསྟན་ཏེ། རྒྱུ་མཚན་གསུམ་པོ་
རྒྱས་བཤད་ཀྱི་མདོ་གསུམ་གྱིས་འཆད་པའི་ཕྱིར་ཞེས་ཟེར་བ་མི་འཐད་
184



--
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ། མདོར་བསྟན་གྱི་མདོ་རྣམས་ཀྱིས་ངོ་བོ་ཉིད་མེད་པ་གསུམ་གྱི་
རྒྱུ་མཚན་དོན་གྱིས་བསྟན་པའི་ཕྱིར། དེར་ཐལ། མདོར་བསྟན་
དུ་དོན་གྱིས་བསྟན་པ་དེ་ཉིད་རྒྱས་བཤད་ཀྱིས་རྒྱས་པར་བཤད་པའི་
ཕྱིར་དང༌། མདོ་བསྟན་བཅོས་ཕལ་ཆེ་བའི་མདོར་བསྟན་རྒྱས་་་་
བཤད་ལ་བསམ་ན་ཁྱོད་ཀྱི་ལུགས་དེ་འཇིག་པར་འགྱུར་བའི་ཕྱིར། །
གཉིས་པ་ལ་གཉིས། འཁོར་ལོ་བར་བ་དྲང་དོན་དུ་འགྲེལ་
ཚུལ་དང་། འཁོར་ལོ་དང་པོ་འགྲེལ་ཚུལ་ལོ། །དང་པོ་ལ། ཀུན་
མཁྱེན་དོལ་བོ་བ་ན་རེ། འཁོར་ལོ་བར་བར་ཕུང་སོགས་ཀྱི་ཆོས་
རྣམས་དོན་དམ་པར་མ་གྲུབ་པར་སྒྲས་ཟིན་ལ་གསུངས་པའི་དགོངས་
གཞི་ཡོད་དེ། ཀུན་རྫོབ་བདེན་པའི་ཆོས་རྣམས་རང་སྟོང་ཡིན་པས་
དེ་ལ་དགོངས་པའི་ཕྱིར། དོན་དམ་པའི་ཆོས་ལ་དགོངས་པ་མ་ཡིན་
ཏེ། འདུས་བྱས་ཀྱི་ཆོས་གཞན་གྱིས་སྟོང་བ་མ་གཏོགས་རང་གི་ངོ་
བོ་ བདེན་ པར་ གྲུབ་ པའི་ ཕྱིར། ཞེས་ གསུངས་ པ་ མི་ རིགས་ ཏེ།
ཤེར་ཕྱིན་གྱི་མདོར་སྟོང་ཉིད་བཅུ་དྲུག་དོན་དམ་དུ་མ་གྲུབ་པར་སྒྲས་
ཟིན་ལ་གསུངས་པའི་ཕྱིར། རང་ལུགས་ནི། འཁོར་ལོ་བར་བར་
ཕུང་སོགས་ཀྱི་ཆོས་ཐམས་ཅད་སྒྲས་ཟིན་ལ་བདེན་མེད་དུ་གསུངས་པ་
དྲང་དོན་དུ་ འགྲེལ་ཚུལ་ཡོད་དེ། དགོངས་ གཞི། དགོས་པ།
དངོས་ལ་གནོད་བྱེད་གསུམ་བསྟན་པའི་སྒོ་ནས་དྲང་དོན་དུ་འགྲེལ་
བའི་ཕྱིར། དགོངས་གཞི་ཡོད་དེ། ཀུན་བཏགས་མཚན་ཉིད་ངོ༌
བོ་ཉིད་མེད་པ། གཞན་དབང་སྐྱེ་བ་ངོ་བོ་ཉིད་མེད་པ། ཡོངས་
185



བྱང་ཆུབ་ལོ་མ་དཔེ་ཚོགས།
གྲུབ་དོན་དམ་པ་ངོ་བོ་ཉིད་མེད་པ་གསུམ་ལ་དགོངས་ནས་གསུངས་
པའི་ཕྱིར་ཏེ། བསྡུ་བ་ལས། བཅོམ་ལྡན་འདས་ཀྱིས་ཅི་ལ་་་་་
དགོངས་ནས་ཆོས་ ཐམས་ ཅད་ངོ་བོ་ཉིད་མེད་པར་གསུངས་ཤེ་ན།
སྨྲས་པ། འདུལ་བའི་དབང་གིས་དེ་དང་དེར་ངོ་བོ་ཉིད་མེད་པ་
རྣམ་པ་གསུམ་ལ་དགོངས་ནས་གསུངས་ཏེ། ཞེས་གསུངས་ཤིང་།
སུམ་ཅུ་བ་ལས་ཀྱང་། ངོ་བོ་ཉིད་ནི་རྣམ་གསུམ་གྱི། །ངོ་བོ་ཉིད་
མེད་རྣམ་གསུམ་ལ། །དགོངས་ནས་ཆོས་རྣམས་ཐམས་ཅད་ནི། །ངོ་
བོ་ཉིད་མེད་བསྟན་པ་ཡིན། ། ཞེས་གསུངས་པའི་ཕྱིར། དེ་ལྟར་
གསུངས་པའི་དགོངས་གཞི་དེ་ཉིད་འཁོར་ལོ་བར་བའི་དགོངས་པ་
དང་། བརྗོད་བྱ་དང་། བསྟན་དོན་ཡིན་གྱི་སྒྲས་ཟིན་ལ་གསུངས་
པའི་གཞན་དབང་དང་ཡོངས་གྲུབ་བདེན་པར་མེད་པ་འཁོར་ལོ་བར་
བའི་དགོངས་པ་སོགས་མ་ཡིན་ཏེ། ཀུན་བཏགས་བདེན་པར་མ་
གུབ་ཅིང་གཞན་དབང་དང་ཡོངས་གྲུབ་བདེན་པར་གྲུབ་པ་དེ་འཁོར་
ལོ་བར་བའི་དགོངས་པ་སོགས་གསུམ་ཡིན་པའི་ཕྱིར། དེར་ཐལ།
དེ་བཀའ་ཐ་མ་ལེགས་ཕྱེའི་ཆོས་འཁོར་གྱི་དགོངས་པ་སོགས་གསུམ་
ཡིན་པ་གང་ཞིག བཀའ་བར་བ་མཚན་ཉིད་མེད་པའི་ཆོས་འཁོར་
དང་། བཀའ་ཐ་མ་ལེགས་ཕྱེའི་ཆོས་འཁོར་གྱི་དགོངས་པ་སོགས་
གསུམ་ ཕན་ ཚུན་ ཡིན་ ཁྱབ་ མཉམ་ ཡིན་ པའི་ ཕྱིར། དེར་ ཐལ།
བཀའ་བར་བ་མཚན་ཉིད་མེད་པའི་ཆོས་འཁོར་གྱི་ཆེད་དུ་བྱ་བའི་
གདུལ་བྱ་སེམས་ཙམ་པ་དབང་རྣོན་གྱིས་འཁོར་ལོ་བར་བ་ཕུང་སོགས་
186



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱི་ཆོས་ཐམས་ཅད་བདེན་མེད་དུ་སྒྲས་ཟིན་ལ་གསུངས་པའི་དགོངས་
པ་དགོངས་འགྲེལ་གྱིས་བཀྲལ་བ་བཞིན་དུ་རྟོགས་པའི་ཕྱིར། གལ་
ཏེ་དེའི་ཆེད་དུ་བྱ་བའི་གདུལ་བྱ་ངོ་བོ་ཉིད་མེད་པར་སྨྲ་བ་ཐལ་འགྱུར་
བ་ལ་བྱེད་དགོས་སོ་སྙམ་ན། དེ་མི་འཐད་པར་ཐལ། འཁོར་ལོ་
བར་པར་གཞན་དབང་བདེན་མེད་དུ་སྒྲས་ཟིན་ལ་གསུངས་པ་སྒྲ་ཇི་
བཞིན་པར་འཛིན་པའི་གང་ཟག་ཡིན་ན། དེའི་ཆེད་དུ་བྱ་བའི་
གདུལ་བྱ་མ་ཡིན་དགོས་པའི་ཕྱིར། བསྟན་བཅོས་ལས། དེའི་
ཕྱིར་སྒྲ་ཇི་བཞིན་པའི་དོན་དུ་འཛིན་པ་ནི་ཡུམ་གྱི་མདོ་གང་གི་ཆེད་དུ་
གསུངས་པའི་གདུལ་བྱར་མི་འདོད་པས། དེའི་ཆེད་དུ་བྱ་བའི་་་
གདུལ་བྱ་ནི་མདོ་དེའི་དོན་དགོངས་འགྲེལ་གྱིས་བཀྲལ་བ་བཞིན་དུ་
རྟོགས་པ་ལ་བཞེད་པས་འཁོར་ལོ་ཕྱི་མ་གཉིས་ཀྱི་དགོངས་པ་་་་
གཅིག་ཡིན་ནོ། །ཞེས་གསུངས་པའི་ཕྱིར། གཞན་ཡང་ཡུམ་རྒྱས་
འབྲིང་བསྡུས་གསུམ་སེམས་ཙམ་པའི་མདོ་མ་ཡིན་པར་ཐལ། དེའི་
ཆེད་དུ་བྱ་བའི་གདུལ་བྱ་ཐལ་འགྱུར་བ་ཡོད་པའི་ཕྱིར། རྟགས་ཁས།
འདོད་ན། སློབ་དཔོན་དབྱིག་གཉེན་དང་ཕྱོགས་ཀྱི་གླང་བོ་སོགས་
སེམས་ཙམ་པ་ཆེན་པོ་རྣམས་ཀྱིས་ཡུམ་གྱི་མདོ་སེམས་ཙམ་དུ་མ་་་་
བཀྲལ་བར་ཐལ། འདོད་པའི་ཕྱིར། འདོད་ན། རྣམ་པར་མི་
འཚམ་པའི་གཏམ་མོ། ། ཁོ་ན་རེ། འཁོར་ལོ་བར་པ་དྲང་དོན་གྱི་
མདོ་དང་། ཐ་མ་ངེས་དོན་གྱི་མདོ་ཡིན་པའི་ཁྱད་པར་མི་འཐད་
པར་ཐལ། དེ་གཉིས་དགོངས་པ་གཅིག་པའི་ཕྱིར་ཞེ་ན། ཁྱབ་པ་
187



བྱང་ཆུབ་ལོ་མ་དཔེ་ཚོགས།
=
མ་ངེས་པ་ཡིན་ཏེ། ཡུམ་གྱི་མདོས་ཀུན་བཏགས་བདེན་པར་མེད་པ་
དང་གཞན་དབང་དང་ཡོངས་གྲུབ་གཉིས་བདེན་པར་གྲུབ་པ་གསལ་
བར་ཕྱེ་ནས་མ་བསྟན་པས་དྲང་དོན་དང༌། ལེགས་ཕྱེའི་ཆོས་འཁོར་
གྱིས་ཡུམ་གྱི་མདོ་སྒྲ་ཇི་བཞིན་པར་འཛིན་པ་བཀག་ནས། སྒྲ་ཇི་
བཞིན་པའི་དོན་མ་ཡིན་པའི་མདོའི་དོན་ཡོད་པར་གསལ་བར་ཕྱེ་བས་
ངེས་ དོན་ གྱི་ མདོར་ བཞེད་ པའི་ ཕྱིར་ ཏེ། བསྟན་ བཅོས་ ལས།
ཤིན་ཏུ་རྒྱས་པ་ལ་མོས་ཀྱང་སྒྲ་ཇི་བཞིན་པར་བཟུང་ནས་མདོ་དེའི་
དོན་སྒྲ་ཇི་བཞིན་པའི་དོན་ཡིན་ནོ་ཞེས་སྨྲ་བ་བཀག་ནས་སྒྲ་ཇི་བཞིན་
པའི་དོན་མ་ཡིན་པའི་མདོའི་དོན་ཡོད་པ་དེ་དགོངས་འགྲེལ་གྱིས་
གསལ་བར་འཆད་པས་དེ་ལ་ངེས་དོན་དང་ཡུམ་གྱི་མདོས་དོན་དེ་
གསལ་བར་མ་ཕྱེ་ཞིང་སྒྲ་ཇི་བཞིན་པར་བཟུང་དུ་མི་རུང་བས་དྲང་
དོན་ཞེས་གསུངས། ཡང་ཁོ་ན་རེ། ཡུམ་གྱི་མདོ་ཉིད་ངོ་བོ་ཉིད་
མེད་པར་སྨྲ་བ་ཐལ་འགྱུར་བས་ངེས་དོན་སྒྲ་ཇི་བཞིན་པར་ཁས་ལེན་
ཅིང་། ལུགས་འདིས་དྲང་དོན་གྱི་མདོར་འགྲེལ་བས་དེ་ཉིད་ཐལ་
འགྱུར་བའི་མདོ་ཡིན་གྱི་སེམས་ཙམ་པའི་མདོ་མ་ཡིན་ནོ་ཞེ་ན། དེ་
མི་འཐད་པར་ཐལ། དེ་དྲང་དོན་གྱི་མདོ་ཡིན་ཀྱང་འཕགས་པའི་
མཉམ་བཞག་གི་དམིགས་པ་འགྱུར་མེད་ཡོངས་གྲུབ་རྒྱས་པར་བསྟན་
པའི་ཆ་ནས་མདོ་སྡེ་རྣམས་ཀྱི་གཙོ་བོ་ཡིན་པར་ཕར་ཕྱིན་རྣམ་བཤད་
ལས་གསུངས་པའི་ཕྱིར། གཞན་ཡང་། ཡུམ་གྱི་མདོ་སེམས་ཙམ་
པའི་མདོ་ཡིན་པར་ཐལ། སེམས་ཙམ་གྱི་བསྟན་བཅོས་ཀུན་ལས་དེ་
188



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སེམས་ཙམ་དུ་བཀྲལ་བའི་ཕྱིར་ཏེ། དབུས་མཐའ་དང་རྒྱུན་ལས་
ཀྱང་དེ་ལྟར་དུ་བཀྲལ། ཐོགས་མེད་སྐུ་མཆེད་ཀྱི་གཞུང་ལས་དེ་ལྟར་
བཀྲལ། ཕྱོགས་གླང་ཆོས་གྲགས་ཀྱི་གཞུང་ལས་ཀྱང་དེ་ལྟར་དུ་་་
བཀྲལ་བའི་ཕྱིར། དང་པོ་དེར་ཐལ། དབུས་མཐའ་ལས། ཡང་
དག་མ་ཡིན་ཀུན་རྟོག་ཡོད། །དེ་ལ་གཉིས་པོ་ཡོད་མ་ཡིན། ། སྟོང་བ་
ཉིད་ནི་འདི་ལ་ཡོད། །དེ་ལ་ཡང་ནི་དེ་ཡོད་དོ། །ཞེས་དང་། རྒྱུན་
ལས། རང་དང་རང་གི་མཚན་ཉིད་དུ། །མེད་ཕྱིར་རང་གི་ངོ་བོ་
ལ། །མི་གནས་ཕྱིར་དང་འཛིན་བཞིན་དེ། །མེད་ཕྱིར་ངོ་བོ་ཉིད་མེད་
འདོད། །ཅེས་ སོགས་ཀྱིས་ཡུམ་ གྱི་མདོ་སེམས་ཙམ་དུ་བཀྲལ་བའི་
ཕྱིར། དེ་རྣམས་ཀྱིས་ཡུམ་གྱི་མདོར་ཕུང་སོགས་ཀྱི་ཆོས་ཐམས་ཅད་
བདེན་མེད་དུ་གསུངས་པའི་དགོངས་པའམ་བསྟན་དོན་ཚད་མས་
གྲུབ་པ་ཅིག་གསུངས་པའི་ཕྱིར་ཏེ། བློ་ཀ་སྔ་མ་དེས་དེ་ལྟར་་་་་་
གསུངས་པ་གང་ཞིག ཕྱི་མས་དེ་ལྟར་གསུངས་པའི་ཕྱིར། དང༌
པོ་དེར་ཐལ། གཞུང་དེས་ཡང་དག་མ་ཡིན་པའི་ཀུན་རྟོག་དེ་ཉིད་
གཟུང་འཛིན་རྫས་གཞན་གྱིས་སྟོང་བ་ལ་དགོངས་ནས་ཡུམ་གྱི་མདོར་
སྔར་ ལྟར་ གསུངས་ ཞེས་ བསྟན་ པའི་ ཕྱིར། གཉིས་ པ་ དེར་ ཐལ།
གཞུང་དེས་འདུས་བྱས་མ་འོངས་པ་རྣམས་རྐྱེན་ལ་ལྟོས་མེད་དུ་འབྱུང་
བའི་ངོ་བོ་ཉིད་མེད་པ་དང་། འདས་པ་རྣམས་འདས་ནས་འབྱུང་
བའི་ངོ་བོ་ཉིད་མེད་པ་དང་། ད་ལྟར་བ་རྣམས་དུས་སྐད་ཅིག་་་་
གཉིས་པར་མི་སྡོད་པས་ངོ་བོ་ཉིད་མེད་པ་ལ་དགོངས་ནས་སྔར་ལྟར་
189



བྱང་ཆུབ་ལོ་མ་དཔེ་ཚོགས།
གསུངས་ཞེས་བསྟན་པའི་ཕྱིར། རྩ་རྟགས་གཉིས་པ་ཐོགས་མེད་སྐུ་
མཆེད་ཀྱི་གཞུང་ལས་དེ་ལྟར་བཀྲལ་བར་ཐལ། བསྡུ་བ་དང་སུམ་ཅུ་
བའི་ལུང་སྔར་དྲངས་པ་ལྟར་དང་། གཞན་མང་དུ་འབྱུང་བའི་ཕྱིར།
རྩ་ རྟགས་ གསུམ་ པ་ དེར་ ཐལ། བརྒྱད་ སྟོང་ དོན་ བསྡུས་ ལས།
ཤེས་ རབ་ ཕ་རོལ་ཕྱིན་པ་ནི། ། མཚན་ཉིད་གསུམ་ལ་ ཡང་དག་་་་་
བརྟེན། །མེད་ཅེས་བྱ་བ་ལ་སོགས་ཀྱིས། ། བཏགས་པ་ཐམས་ཅད་
འགོག་པ་ཡིན། །ཞེས་པས་དེ་ལྟར་བཀྲལ་བ་གང་ཞིག རྣམ་འགྲེལ་
ལས་ཀྱང་དེ་ལྟར་བཀྲལ་བའི་ཕྱིར། དང་པོ་དེར་ཐལ། གཞུང་
དེས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་ལ་དགོངས་ནས་
ཤེར་ ཕྱིན་ གྱི་ མདོར་ སྔར་ ལྟར་ གསུངས་ ཞེས་ བསྟན་ པའི་ ཕྱིར།
གཉིས་པ་དེར་ཐལ། དེ་ཉིད་ལས། དེ་ལ་གཅིག་ནི་མེད་པས་
ཀྱང་། ། གཉིས་ཀའང་ཉམས་པར་འགྱུར་བ་ཡིན། །དེ་ཕྱིར་གཉིས་
སྟོང་གང་ཡིན་པ། །དེ་ནི་དེ་ཡིའང་དེ་ཉིད་ཡིན། ། ཞེས་ པ་ དང་།
དངོས་རྣམས་ཐ་དད་གནས་པ་ནི། །དེ་ཐ་དད་ལ་བརྟེན་པ་ཡིན། །
དེ་ནི་བསླད་པ་ཉིད་ཡིན་ན། །དེ་དག་ཐ་དད་ཀྱང་བསླད་འགྱུར། །
གཟུང་དང་འཛིན་པའི་རྣམ་པ་ལས། །མཚན་ཉིད་གཞན་ནི་ཡོད་མ་
ཡིན། །དེས་ན་མཚན་ཉིད་སྟོང་བའི་ཕྱིར། །རང་བཞིན་མེད་པར་
རབ་ ཏུ་བཤད། ། ཅེས་དང་། ཕུང་བོ་ལ་སོགས་བྱེ་བྲག་གིས། །
མཚན་ཉིད་ཐམས་ཅད་བྱེད་པ་ཡི། ། ཁྱད་པར་ཅན་དེའང་དེ་ཉིད་
མིན། །དེས་ཀྱང་དེ་དག་མཚན་ཉིད་བྲལ། །ཞེས་གསུངས་པ་རྣམས་
190



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱིས་དེ་ལྟར་བསྟན་པའི་ཕྱིར། རྟགས་བསྡོམས་པ་དེར་ཐལ། བློ་
ཀ་དང་པོས་གཟུང་འཛིན་རྫས་གཞན་གྱིས་སྟོང་བའི་སྟོང་ཉིད་གཞན་
དབང་གི་དེ་ཁོ་ན་ཉིད་ཡིན་པ་འཁོར་ལོ་བར་བའི་དགོངས་པ་དང༌།
བློ་ཀ་བར་བ་གཉིས་ཀྱིས་གཟུང་འཛིན་རྫས་གཞན་དུ་འཛིན་པའི་བློ་
འཁྲུལ་ཤེས་ཡིན་པའི་རྒྱུ་མཚན་གྱིས་གཟུང་འཛིན་རྫས་གཞན་དུ་མེད་
པ་ཉིད་འཁོར་ལོ་བར་བའི་དགོངས་གཞིར་བསྟན་པ་དང་། ཟློ་ཀ་
ཕྱི་མས་མཚན་མཚོན་སོགས་ཀྱི་བྱ་བྱེད་དོན་དམ་པར་མེད་པ་ལ་་་་
དགོངས་ནས་ཀྱང་སྔར་ལྟར་གསུངས་ཞེས་བསྟན་པའི་ཕྱིར། ཁ་
ཅིག་ན་རེ། ཕུང་པོ་ལ་སོགས་ཞེས་པ་རྐང་བ་བཞི་བོས་འཁོར་ལོ་
བར་བའི་དགོངས་པ་འཆད་ཚུལ་ནི། མདོ་སྡེ་བ་དང་ཐུན་མོང་བ་
ཡིན་ཏེ། བསྟན་བཅོས་ལས། འདི་ནི་ཉན་ཐོས་སྡེ་བ་དང་ཡང་
ཐུན་མོང་བའོ། །ཞེས་གསུངས་པའི་ཕྱིར། ཞེས་གསུངས་ པ་མི་
འཐད་དེ། གཞུང་འདི་མདོ་སེམས་ཐུན་མོང་བའི་གཞུང་མ་ཡིན་
པའི་ཕྱིར་ཏེ། སེམས་ཙམ་པའི་ཐུན་མོང་མ་ཡིན་པའི་གཞུང་ཡིན་
པའི་ཕྱིར་ཏེ། དེས་ཀྱང་དེ་དག་མཚན་ཉིད་བྲལ། ། ཞེས་ཀྱང་སྒྲ་
སྨོས་པའི་ཕྱིར། ཡང་ཁ་ཅིག མཚན་མཚོན་ལ་སོགས་པའི་བྱ་
བྱེད་ཀྱི་ཆ་བདེན་པས་སྟོང་བ་མདོ་སེམས་གཉིས་ཀས་ཁས་ལེན་པ་ལ་
དགོངས་ནས་དེ་ལྟར་གསུངས་ཀྱི། དེ་ཤེར་ཕྱིན་གྱི་མདོའི་དགོངས་
པར་མདོ་སྡེ་བས་མི་འདོད་དེ། དེས་ཐེག་ཆེན་གྱི་མདོ་བཀར་ཁས་
མི་ལེན་པའི་ཕྱིར་ཏེ། སྟོང་ཐུན་ཆེན་མོ་ལས་དེ་ལྟར་གསུངས་པའི་
191



བྱང་ཆུབ་ལོ་མ་དཔེ་ཚོགས།
ཕྱིར་ཞེ་ན་མ་ཁྱབ་སྟེ། སྟོང་ཐུན་ལས་དེ་ལྟར་གསུངས་ཀྱང་། རྒྱལ་
ཚབ་ཆོས་རྗེའི་གསུང་ལས། རིགས་པའི་རྗེས་འབྲང་གི་མདོ་སྡེ་བས་
ཐེག་ཆེན་གྱི་མདོ་བཀར་འདོད་པ་གསུངས་པའི་ཕྱིར་དང་། བསྟན་
བཅོས་ཀྱི་དགོངས་པའང་འདི་ཉིད་ཡིན་པའི་ཕྱིར། རང་ལུགས་ནི།
བྱ་བྱེད་ཀྱི་ཆ་བདེན་པས་སྟོང་བ་ཤེར་ཕྱིན་གྱི་མདོར་སྔར་ལྟར་་་་་་་
གསུངས་པའི་དགོངས་གཞིར་མདོ་སེམས་གཉིས་ཀས་འཆད་པ་ལ་
དགོངས་ནས་བསྟན་བཅོས་ལས་སྔར་བཞིན་གསུངས་པར་སེམས་་་
སོ། ། ཚིགས་ སུ་ བཅད་ པ་ དག་ གིས་ ཀྱང༌ གདམས་ པར་ བྱ་ སྟེ།
གཟུང་འཛིན་གཉིས་སྟོང་བདེན་གྲུབ་པ། །ཡུམ་གསུམ་དགོངས་པར་
འཆད་བཞིན་དུ། །ཡུམ་གསུམ་སེམས་ཙམ་མདོ་མིན་ཞེས། ། སྨྲ་བ་
ཁས་བླངས་ནང་འགལ་ཡིན། །རྣམ་རིག་སྨྲ་བའི་གྲུབ་པའི་མཐའ། །
དབུ་མའི་ཚུལ་དུ་འགྲེལ་བཞིན་དུ། ། ཡུམ་གསུམ་སེམས་ཙམ་མདོ་
མིན་ཞེས། །སྨྲ་བ་ཁས་བླངས་ནང་འགལ་ཡིན། །ངོ་བོ་ཉིད་མེད་སྨྲ་
བ་དག། ཆད་ལྟ་འཛིན་པར་འདོད་བཞིན་དུ། །ཡུམ་གསུམ་དེ་ཡི་
མདོ་ཡིན་ཞེས། །སྨྲ་བ་ཁས་བླངས་ནང་འགལ་ཡིན། །འཁོར་ལོ་བར་
དང་ཐ་མ་དག། དགོངས་པ་གཅིག་པར་འདོད་བཞིན་དུ། །ཡུམ་
གསུམ་སེམས་ཙམ་མདོ་མིན་ཞེས། ། སྨྲ་བ་ཁས་བླངས་ནང་འགལ་
ཡིན། །ཅེས་སོ། །ཡང་ཁ་ཅིག ཀུན་བཏགས་རང་གི་མཚན་ཉིད་
ཀྱིས་གྲུབ་པ་བཀག་པའི་སྟོང་ཉིད་ཀྱི་ལྟ་བ་དེ། ཐོགས་མེད་སྐུ་
མཆེད་བཞེད་པའི་ལྟ་བ་དང་། གཟུང་འཛིན་རྫས་གཞན་བཀག་
192



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི་སྟོང་ཉིད་ཀྱི་ལྟ་བ་དེ་ཕྱོགས་གླང་ཆོས་གྲགས་བཞེད་པའི་སྟོང་
ཉིད་ཀྱི་ལྟ་བ་ཡིན་ཞེས་སོ་སོར་སྦྱར་བ་ནི་མི་ལེགས་ཏེ། ཐོགས་མེད་
སྐུ་མཆེད་ལྟ་བ་ཕྱི་མ་བཞེད་པ་གང་ཞིག ཕྱོགས་གླང་ཆོས་གྲགས་སྔ་
མ་བཞེད་པའི་ཕྱིར། དང་བོ་དེར་ཐལ། ཐོགས་མེད་སྐུ་མཆེད་
ཀྱིས་ཕྱི་རོལ་ཡུལ་ལ་ལྟོས་པའི་གཟུང་འཛིན་རྫས་གཞན་བཀག་པའི་
སྟོང་ཉིད་ཀྱི་ལྟ་བ་བཞེད་པའི་ཕྱིར་ཏེ། བསྟན་བཅོས་ལས། ཕྱི་
རོལ་ལ་ལྟོས་པའི་གཟུང་འཛིན་རྫས་གཞན་འགོག་པ་ནི། ཐེག་་་་
བསྡུས་སུ། རྨི་ལམ་དང་གཟུགས་བརྙན་ལ་སོགས་པའི་རིགས་པ་
དང་། ཉི་ ཤུ་ བར། རྡུལ་ ཆ་ མེད་ འགོག་ པའི་ རིགས་ པ་ དང་།
ཞེས་ གསུངས་པ་ཉིད་ཀྱིས་གྲུབ་ པའི་ ཕྱིར། གཉིས་པ་དེར་ཐལ།
ཤེས་རབ་ཕ་རོལ་ཕྱིན་པ་ནི། །ཞེས་སོགས་བརྒྱད་སྟོང་དོན་བསྡུས་ཀྱི་
ལུང་སྔར་དྲངས་པས་ཀུན་བཏགས་རང་གི་མཚན་ཉིད་ཀྱིས་གྲུབ་པ་
བཀག་པའི་ཡོངས་གྲུབ་བསྟན་པ་གང་ཞིག དགོངས་འགྲེལ་གྱི་་
དགོངས་པའང་འཆད་དགོས་པའི་ཕྱིར་ཏེ། དེ་བོར་ན་འདུས་མ་
བྱས་ཀྱི་ཆོས་རྣམས་ཀྱི་ཡོངས་གྲུབ་བཞག་པར་དཀའ་བའི་ཕྱིར་ཏེ།
ནམ་མཁའ་དང་ནམ་མཁའ་འཛིན་པའི་ཚད་མ་རྫས་གཞན་གྱིས་སྟོང་
བ་སྟོང་ཉིད་ཕྲ་མོར་མི་རུང་བའི་ཕྱིར་ཏེ། མདོ་སྡེ་བས་དེ་རྟོགས་
པའི་ཕྱིར་ཏེ། མདོ་སྡེ་བས་ནམ་མཁའ་རྫས་སུ་མ་གྲུབ་པར་རྟོགས་
པའི་ཕྱིར། གཞན་ཡང་། ཁྱོད་ཀྱི་རྩ་བའི་དམ་བཅའ་དེ་མི་འཐད་
པར་ཐལ། གཟུགས་སོགས་གཟུགས་སོགས་འཛིན་པའི་རྟོག་པའི་
193



བྱང་ཆུབ་ལོ་མ་དཔེ་ཚོགས།
ཞེན་གཞིར་རང་གི་མཚན་ཉིད་ཀྱིས་གྲུབ་པ་འགོག་པའི་རིགས་པས་
གཟུང་འཛིན་རྫས་གཞན་ཁེགས་ནས་རྣམ་པར་རིག་པ་ཙམ་ལ་འཇུག་
པའི་ཕྱིར་ཏེ། གཟུགས་སོགས་དེ་འཛིན་པའི་རྟོག་པའི་ཞེན་གཞིར་
རང་གི་མཚན་ཉིད་ཀྱིས་མ་གྲུབ་པར་རྟོགས་པ་ལ་བརྟེན་ནས་གཟུགས་
གཟུགས་འཛིན་དབང་ཤེས་དང་རྫས་གཞན་མ་ཡིན་པར་རྟོགས་ནུས་
པའི་ཕྱིར་ཏེ། དེ་ལ་བརྟེན་ནས་གཟུགས་འཛིན་དབང་ཤེས་འཁྲུལ་
ཤེས་སུ་རྟོགས་ནུས་པའི་ཕྱིར། ཁྱབ་སྟེ། དེ་ནུས་ནི་དབང་ཤེས་དེ་
ལ་སྣང་བ་སྣང་བ་ལྟར་མ་གྲུབ་པར་རྟོགས་ནུས། དེ་ནུས་ན་གཟུང་
འཛིན་རྫས་གཞན་མ་ཡིན་པར་རྟོགས་ནུས་པའི་ཕྱིར། གཞན་ཡང་།
རྣམ་པར་རིག་པ་ཙམ་ལ་འཛུགས་ཚུལ་དེ་མི་འཐད་པར་ཐལ། ཐེག་
བསྡུས་སོགས་སུ་ཚོལ་བ་བཞི་དང་ཡོངས་སུ་ཤེས་པ་བཞིའི་སྒོ་ནས་
རྣམ་པར་རིག་པ་ཙམ་ལ་འཇུག་པར་གསུངས་པ་ལྟར་ཡིན་པའི་ཕྱིར།
དེར་ཐལ། མིང་ཡོངས་སུ་ཚོལ་བ། དོན་ཡོངས་སུ་ཚོལ་བ། ངོ་
བོ་ཉིད་དུ་འདོགས་པ་ཡོངས་སུ་ཚོལ་བ། ཁྱད་པར་དུ་འདོགས་པ་
ཡོངས་སུ་ཚོལ་བ་བཞིའི་སྒོ་ནས་རིམ་པ་བཞིན། མིང་ཡོངས་སུ་ཤེས་
པ། དངོས་པོ་ཡོངས་སུ་ཤེས་པ། ངོ་བོ་ཉིད་དུ་འདོགས་པ་ཡོངས་
སུ་ཤེས་པ། ཁྱད་པར་དུ་འདོགས་པ་ཡོངས་སུ་ཤེས་པ་ལ་འཇུག་
པར་བསྟན་བཅོས་འདིར་གསུངས་པའི་ཕྱིར། འོ་ན། འཁོར་ལོ་
བར་བར་ཕུང་སོགས་ཀྱི་ཆོས་ཐམས་ཅད་དོན་དམ་པར་མ་གྲུབ་པར་
སྒྲས་ཟིན་ལ་གསུངས་པ་ལ་དགོས་པ་ཅི་ཡོད་ཅེ་ན། དེ་ལ་ཁ་ཅིག
194



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་ལྟར་གསུངས་པ་ལ་དགོས་པ་ཡོད་དེ། ངོ་བོ་ཉིད་མེད་པར་སྨྲ་བ་
ཐལ་འགྱུར་བ་རྗེས་སུ་བཟུང་བའི་ཆེད་དུ་ཡིན་པའི་ཕྱིར། ཞེས་
འཆད་པ་མི་འཐད་དེ། འཁོར་ལོ་བར་བའི་ཆེད་དུ་བྱ་བའི་གདུལ་
བྱ་ཐལ་འགྱུར་བ་ཡོད་པ་སྔར་བཀག་ཟིན་པའི་ཕྱིར། རང་ལུགས་ནི།
དེ་ལྟར་གསུངས་པའི་དགོས་པ་ཡོད་དེ། འཁོར་ལོ་ཐ་མས་འཁོར་ལོ་
བར་བའི་དགོངས་བ་བཀྲལ་བ་ལ་ལྟོས་མི་དགོས་པར་འཁོར་ལོ་བར་
བའི་དགོངས་པ་རྟོགས་པའི་རྣལ་འབྱོར་སྤྱོད་པ་བ་རྗེས་སུ་བཟུང་བའི་
ཆེད་དུ་ཡིན་པའི་ཕྱིར། དེ་འདྲའི་རྣལ་འབྱོར་སྤྱོད་པ་བས་འཁོར་ལོ་
བར་བའི་སྒྲས་ཟིན་དགོངས་པར་མི་འཛིན་པར་སྒྲས་ཟིན་ལས་གཞན་
པའི་དགོངས་པའི་དོན་གཅིག་ཡོད་པར་གོ་ནུས་པའི་ཕྱིར། འཁོར་
ལོ་བར་བར་ཕུང་སོགས་ཀྱི་ཆོས་ཐམས་ཅད་དོན་དམ་དུ་མེད་པར་
སྒྲས་ཟིན་ལ་དངོས་སུ་གསུངས་པ་ལྟར་གྲུབ་པ་ལ་གནོད་བྱེད་ཡོད་དེ།
གཞན་དབང་ཡོངས་གྲུབ་བདེན་གྲུབ་ཏུ་སྒྲུབ་པའི་རིགས་པ་རྣམས་
ཀྱིས་གནོད་པའི་ཕྱིར། །
གཉིས་པ། འཁོར་ལོ་དང་བོ་དྲང་དོན་དུ་འགྲེལ་ཚུལ་ལ་་་
གཉིས། རྗེས་འབྲངས་ མཁས་ པ་དག་གི་ལུགས་ དགག་ པ་ དང་།
རང་ལུགས་བཞག་པའོ། །དང་བོ་ནི། ཁ་ཅིག་ན་རེ། འཁོར་ལོ་
དང་པོར་ཕུང་སོགས་ཀྱི་ཆོས་ཐམས་ཅད་བདེན་གྲུབ་ཏུ་གསུངས་པའི་
དགོངས་གཞི་ཡོད་དེ། གཞན་དབང་བདེན་པར་གྲུབ་པ་ཁོ་ན་ལ་
དགོངས་ནས་གསུངས་པའི་ཕྱིར། ཞེས་བཤད། འོ་ན། ཤེས་བྱ་
195，



བྱང་ཆུབ་ལོ་མ་དཔེ་ཚོགས།
ཆོས་ཅན། འཁོར་ལོ་བར་བར་ཕུང་སོགས་ཀྱི་ཆོས་ ཐམས་ཅད་་་
བདེན་མེད་དུ་སྒྲས་ཟིན་ལ་གསུངས་པ་ཀུན་བཏགས་བདེན་པར་མེད་
པ་ཁོ་ན་ལ་དགོངས་ནས་གསུངས་པར་ཐལ། དམ་བཅའ་དེའི་ཕྱིར།
འདོད་ན། དེ་ལྟར་གསུངས་པ་དེ་ཀུན་བཏགས་མཚན་ཉིད་ངོ་བོ་
ཉིད་མེད་པ་ཁོ་ན་ལ་དགོངས་ནས་གསུངས་པར་ཐལ། འདོད་པ་
དེའི་ཕྱིར། འདོད་མི་ནུས་ཏེ། དེ་ལྟར་གསུངས་པ་ངོ་བོ་ཉིད་མེད་
པ་གསུམ་ ཀ་ལ་ དགོངས་ ནས་ གསུངས་ པའི་ཕྱིར། གཞན་ཡང་།
རྩ་བའི་དམ་བཅའ་མི་འཐད་པར་ཐལ། གཞན་དབང་བདེན་པར་
གྲུབ་པ་དེ་འཁོར་ལོ་དང་པོར་དེ་ལྟར་གསུངས་པའི་དགོངས་གཞི་མ་
ཡིན་པའི་ཕྱིར། དེར་ཐལ། འཁོར་ལོ་དང་པོར་གཞན་དབང་
བདེན་གྲུབ་ཏུ་གསུངས་པའི་ཕྱིར་ཏེ། འཁོར་ལོ་དང་པོར་གཟུགས་
བདེན་གྲུབ་ཏུ་གསུངས་པའི་ཕྱིར་ཏེ། འཁོར་ལོ་དང་པོར་ཕྱི་རོལ་གྱི་
གཟུགས་ བདེན་ གྲུབ་ ཏུ་ གསུངས་ པའི་ ཕྱིར། གཞན་ ཡང༌།
རྟགས་སྔ་མ་དེར་ཐལ། འཁོར་ལོ་དང་པོར་ཕུང་སོགས་ཀྱི་ཆོས་
ཐམས་ ཅད་ བདེན་ གྲུབ་ ཏུ་ གསུངས་ པའི་ཕྱིར། དེ་ ལ་ ཁོ་ ན་ རེ།
ཕུང་སོགས་ཀྱི་ཆོས་ཐམས་ཅད་བདེན་གྲུབ་ ཏུ་བརྗོད་པའི་སྒྲས་་་་་
གཟུགས་བདེན་གྲུབ་ཏུ་བརྗོད་པར་ཐལ། ཕུང་སོགས་ཀྱི་ཆོས་་་་་
ཐམས་ཅད་བདེན་གྲུབ་ཏུ་སྟོན་པའི་མདོས། གཟུགས་བདེན་གྲུབ་
ཏུ་བསྟན་པའི་ཕྱིར། འདོད་ན། རྗོད་བྱེད་ཀྱི་སྒྲ་སེལ་འཇུག་མ་
ཡིན་པར་ཐལ་ལོ་ཞེ་ན། ཐལ་འགྱུར་སྔ་མ་ལ་མ་ཁྱབ་སྟེ། དེ་ལྟར་
196



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ན་འཁོར་ལོ་བར་བར་ཀུན་བཏགས་བདེན་མེད་དུ་བསྟན་པས་་་་་
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་དོན་དམ་དུ་མེད་
པར་བརྗོད་པའི་སྒྲས་ཀུན་བཏགས་བདེན་མེད་བརྗོད་བྱར་བྱེད་པ་
དང་། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་དོན་
དམ་དུ་མེད་པར་འཛིན་པའི་རྟོག་པ། ཀུན་བཏགས་བདེན་མེད་དུ་
འཛིན་པའི་རྟོག་པར་ཐལ་བའི་སྐྱོན་ཁྱེད་རང་ལ་ཡང་འཇུག་པར་
འགྱུར་བའི་ཕྱིར། ཡང་ཁོ་ན་རེ། གཞན་དབང་བདེན་པར་གྲུབ་
པ་དེ་འཁོར་ལོ་དང་པོར་སྔར་ལྟར་གསུངས་པའི་དགོངས་པ་ཡིན་པར་
ཐལ། དེ་དེའི་བསྟན་དོན་ཡིན་པའི་ཕྱིར་ཏེ། འཁོར་ལོ་དང་བོར་
གཞན་དབང་བདེན་གྲུབ་ཏུ་བསྟན་པའི་ཕྱིར་ཞེ་ན། མ་ཁྱབ་སྟེ།
ཞེ་འདོད་ལ་མ་སྙེགས་པའི་ ཐལ་འགྱུར་ཡིན་པའི་ཕྱིར་ཏེ། རྣམ་
མཁྱེན་ཐེག་ཆེན་འཕགས་པའི་མངོན་རྟོགས་སུ་ཁས་བླངས་པ་ལ་ཐེག་
ཆེན་འཕགས་པ་རྣམ་མཁྱེན་རྒྱུད་ལྡན་དུ་ཐལ་བའི་ཐལ་འགྱུར་འཕེན་
པ་དང་འདྲ་བའི་ཕྱིར། ཡང་མཁས་ པ་ ཁ་ ཅིག་ གི་ གསུང་ན་རེ།
འཁོར་ལོ་དང་བོར་ཕུང་སོགས་ཀྱི་ཆོས་ཐམས་ཅད་རང་གི་མཚན་ཉིད་
ཀྱིས་གྲུབ་པར་དངོས་སུ་སྟོན་པའི་དགོངས་གཞི་ཡོད་དེ། མཚན་
ཉིད་གསུམ་དོན་དམ་པར་ཡོད་མེད་མི་མཚུངས་ཀྱང་ཐ་སྙད་དུ་ཡོད་
པར་མཚུངས་པས་དེ་ལ་དགོངས་པའི་ཕྱིར། ཞེས་གསུངས། དེ་
ནི་མི་ལེགས་ཏེ། ཀུན་བཏགས་ ཐ་སྙད་དུ་ཡོད་ཅིང་། གཞན་་
དབང་དང་ཡོངས་གྲུབ་དོན་དམ་དུ་ཡོད་པའི་ཁྱད་པར་འཐད་པའི་
197



བྱང་ཆུབ་ལོ་མ་དཔེ་ཚོགས།
ཕྱིར་ཏེ། བསྟན་བཅོས་ལས། ཐ་སྙད་ཀྱི་དབང་གིས་བཞག་པའི་
ཡོད་པ་ལ་ཐ་སྙད་དུ་ཡོད་པ་དང་། དེའི་དབང་གིས་བཞག་པ་མིན་
གྱི་རང་གི་མཚན་ཉིད་ཀྱིས་ཡོད་པ་ལ་དོན་དམ་པ་ཡོད་པར་བཞག་པ་
སྟེ། མདོ་ལས། དེ་ཡང་འཇིག་རྟེན་གྱི་ཐ་སྙད་ཀྱི་དབང་གིས་ཡིན་
གྱི་དོན་དམ་པར་ནི་མ་ཡིན་ནོ་ཞེས་མང་དུ་གསུངས་པ་ལྟ་བུའོ། །
འདིར་ནི་དབུ་མ་དང་རང་གཞན་གྱི་སྡེ་བ་དངོས་པོ་སྨྲ་བ་རྣམས་དོན་
དམ་པ་དང་ཐ་སྙད་དུ་ཡོད་མེད་རྩོད་པའི་གཞིར་གྱུར་པའོ། །དེའི་
དབང་དུ་བྱས་ན་སྔར་བཤད་པའི་ངོ་བོ་ཉིད་དང་བོ་ཐ་སྙད་དུ་ཡོད་ལ་
དོན་དམ་པར་མེད་པ་དང༌། ངོ་བོ་ཉིད་ཐ་མ་གཉིས་དོན་དམ་པར་
ཡོད་ལ་ཐ་སྙད་དུ་མེད་པས་བྱང་ས་དང་བསྡུ་བ་ལས་སྔར་ལྟར་་་་་
གསུངས་ཞེས་འབྱུང་བའི་ཕྱིར། གཞན་ཡང་། རྩ་བའི་རྟགས་་
དེར་ཐལ། ཀུན་བཏགས་རང་གི་མཚན་ཉིད་ཀྱིས་མ་གྲུབ་ཅིང་།
གཞན་དབང་དང་ཡོངས་གྲུབ་རང་གི་མཚན་ཉིད་ཀྱིས་གྲུབ་པའི་ཁྱད་
པར་འཐད་པ་གང་ཞིག ལུགས་འདི་ལ་རང་གི་མཚན་ཉིད་ཀྱིས་
གྲུབ་པ་དང་དོན་དམ་པར་གྲུབ་པ་དོན་གཅིག་པའི་ཕྱིར། དང་པོ་
དེར་ཐལ། ངོ་བོ་ཉིད་དང་བོ་རང་གི་མཚན་ཉིད་ཀྱིས་གྲུབ་པར་ལྟ་
བ་སྒྲོ་འདོགས་དང༌། ངོ་བོ་ཉིད་ཐ་མ་གཉིས་རང་གི་མཚན་ཉིད་
ཀྱིས་མ་གྲུབ་པར་ལྟ་བ། སྐུར་འདེབས་སུ་གསུངས་པའི་ཕྱིར་ཏེ།
བསྡུ་བ་ལས། དེ་ལ་གཞན་གྱི་དབང་གི་ངོ་བོ་ཉིད་དང་ཡོངས་སུ་
གྲུབ་པ་ལ་ཀུན་བཏགས་པའི་ངོ་བོ་ཉིད་དུ་མངོན་པར་ཞེན་པ་གང་
198



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡིན་པ་དེ་ནི་སྒྲོ་འདོགས་པའི་མཐའ་ཡིན་པར་རིགས་པར་བྱའོ། །
ཞེས་དང་སྐུར་བ་འདེབས་པའི་མཐའ་ནི། གཞན་གྱི་དབང་གི་ངོ་བོ་
ཉིད་དང་ཡོངས་སུ་གྲུབ་པའི་ངོ་བོ་ཉིད་ཡོད་པ་ལ་མེད་དོ་ཞེས་རང་གི་
མཚན་ཉིད་ལ་སྐུར་བ་འདེབས་པ་གང་ཡིན་པ་སྟེ། དེ་ལྟར་མཐའ་
གཉིས་རྣམ་པར་སྤང་བའི་ཚུལ་གྱིས་དེ་ཁོ་ནའི་དོན་གྱི་ཚུལ་ཁོང་དུ་
ཆུད་པར་བྱའོ་ཞེས་གསུངས་ཤིང་། བསྟན་བཅོས་ཀྱིས་ཀྱང་དེ་ལྟར་
བཀའ་སྩལ་བའི་ཕྱིར། གཞན་ཡང་། གཞན་དབང་དོན་དམ་དུ་
ཡོད་པར་ཐལ། གཟུང་འཛིན་གཉིས་མེད་ཀྱི་ཤེས་པ་དོན་དམ་པར་
ཡོད་པའི་ཕྱིར་ཏེ། འཕགས་པ་ལྷས། གཟུང་དང་འཛིན་པ་ལས་
གྲོལ་བའི། །རྣམ་ཤེས་དམ་པའི་དོན་དུ་འདོད། །བློ་མཚོའི་ཕ་རོལ་
ཕྱིན་པ་ཡི། །རྣམ་འབྱོར་སྤྱོད་པའི་གཞུང་དུ་གྲགས། །ཞེས་གསུངས་
པའི་ཕྱིར། དེ་ལ་ཁོ་ན་རེ། གཞན་དབང་དོན་དམ་དུ་ཡོད་པ་མི་
འཐད་པར་ཐལ། དེ་ཀུན་རྫོབ་ ཏུ་ཡོད་པའི་ཕྱིར། དེར་ཐལ།
རྒྱུ་མཚན་དང་རྣམ་རྟོག་གཉིས་ ཀ་ ཀུན་རྫོབ་ ཏུ་ཡོད་པའི་ཕྱིར་ཏེ།
བསྡུ་བ་ལས། རྒྱུ་མཚན་ཀུན་རྫོབ་ཏུ་ཡོད་པར་བརྗོད་པར་བྱའམ།
དོན་དམ་པར་ཡོད་པར་བརྗོད་པར་བྱ་ཞེ་ན། སྨྲས་པ། ཀུན་རྫོབ་
ཏུ་ཡོད་པར་བརྗོད་པར་བྱའོ་ཞེས་དང་། རྣམ་པར་རྟོག་པ་ཀུན་
རྫོབ་ཏུ་ཡོད་པར་བརྗོད་པར་བྱའམ། དོན་དམ་པར་ཡོད་པར་་་་
བརྗོད་པར་བྱ་ཞེ་ན། སྨྲས་པ། ཀུན་རྫོབ་ཏུ་ཡོད་པར་བརྗོད་པར་
བྱའོ་ཞེས་གསུངས་པའི་ཕྱིར་ཞེ་ན། མ་ཁྱབ་སྟེ། དེའི་དོན་མངོན་
199



བྱང་ཆུབ་ལོ་མ་དཔེ་ཚོགས།
པར་བརྗོད་པའི་ཚིག་གི་གནས་སུ་གྱུར་པའི་དངོས་པོ་དང་རྣམ་རྟོག་
གཉིས་ཀུན་ནས་ཉོན་མོངས་སྐྱེ་བའི་གཞིར་གྱུར་བ་དང་། ཐ་སྙད་
འདོགས་པའི་མཚན་མའི་གཞིར་གྱུར་པས་ཀུན་རྫོབ་ཏུ་ཡོད་པར་་་་
བཤད་ཀྱི་ཐ་སྙད་ཀྱི་དབང་གིས་བཞག་པའི་ཀུན་རྫོབ་ཏུ་ཡོད་པར་མི་
བཞེད་པའི་ཕྱིར། ཡང་ཁོ་ན་རེ། གཞན་དབང་དོན་དམ་དུ་མེད་
པར་ཐལ། དབུས་མཐའ་ལས། དོན་དང་ཐོབ་དང་སྒྲུབ་པ་ནི། །
དོན་དམ་རྣམ་པ་གསུམ་དུ་འདོད། ། ཅེས་གསུངས་པ་ལྟར་གྱི་དོན་
དམ་གསུམ་པོ་གང་དུ་ཡང་མ་གྲུབ་པའི་ཕྱིར། དེར་ཐལ། དེ་དོན་
དོན་དམ་པར་ཡང་མ་གྲུབ། ཐོབ་པ་དོན་དམ་པར་ཡང་མ་གྲུབ།
སྒྲུབ་པ་དོན་དམ་པར་ཡང་མ་གྲུབ་པའི་ཕྱིར། དེ་གསུམ་རིམ་པ་
བཞིན་ རྣམ་ དག་ གི་ དམིགས་ པ་ དང༌། མྱང༌ འདས་ དང༌།
འཕགས་པའི་མཉམ་བཞག་ཡེ་ཤེས་ལ་འཇོག་པ་གང་ཞིག གཞན་
དབང་དེ་གསུམ་གང་དུ་ཡང་མ་གྲུབ་པའི་ཕྱིར་ཞེ་ན། རྩ་བའི་ཐལ་
འགྱུར་ལ་མ་ཁྱབ་སྟེ། གཞན་དབང་དོན་དམ་གསུམ་པོ་དེ་ལྟར་མ་
གྲུབ་ཀྱང་ཐ་སྙད་ཀྱི་དབང་གིས་བཞག་པ་ཙམ་མ་ཡིན་པའི་དོན་དམ་
དེར་གྲུབ་པའི་ཕྱིར། ཁོ་ན་རེ། གཞན་དབང་དོན་དམ་ཕྱི་མ་
གཉིས་སུ་མ་གྲུབ་ཀྱང་དང་བོ་མཉམ་བཞག་ཡེ་ཤེས་ཀྱི་ཡུལ་དུ་གྲུབ་བོ་
ཞེ་ན། དེ་མི་འཐད་པར་ཐལ། མཚན་ཉིད་གསུམ་གྱི་ནང་ནས་
ཡོངས་གྲུབ་གཅིག་པུ་འཕགས་པའི་མཉམ་བཞག་ཡེ་ཤེས་ཀྱི་ཡུལ་དུ་
གྲུབ་པའི་ཕྱིར། དེར་ཐལ། དབུས་མཐའ་ལས། རྣམ་དག་སྤྱོད་
200



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡུལ་རྣམ་གཉིས་ཏེ། །གཅིག་པུ་ཁོ་ནར་བརྗོད་པ་ཡིན། ། ཞེས་ པ་
དང༌། དེའི་འགྲེལ་པར། ཡོངས་སུ་གྲུབ་པའི་ངོ་བོ་ཉིད་དུ་བརྗོད་
དོ། །ངོ་བོ་ཉིད་གཞན་ནི་རྣམ་པར་དག་པའི་ཡེ་ཤེས་རྣམ་པ་གཉིས་ཀྱི་
ཡུལ་ མ་ ཡིན་ ནོ། ། ཞེས་ གསུངས་ པའི་ ཕྱིར། དེ་ ལ་ ཁོ་ ན་ རེ།
གཞན་དབང་འཕགས་པའི་མཉམ་བཞག་ཡེ་ཤེས་ཀྱི་ཡུལ་དུ་གྲུབ་པར་
ཐལ། འཕགས་པའི་མཉམ་བཞག་ཡེ་ཤེས་ཉིད་དེའི་ཡུལ་དུ་གྲུབ་
པའི་ཕྱིར། དེར་ཐལ། འཕགས་པའི་མཉམ་བཞག་ཡེ་ཤེས་ཀྱིས་
འཕགས་ པའི་ མཉམ་ བཞག་ ཡེ་ ཤེས་ གྲུབ་ པའི་ ཕྱིར། དེར་ ཐལ།
འཕགས་པའི་མཉམ་བཞག་ཡེ་ཤེས་མྱོང་བྱེད་ཀྱི་རང་རིག་གིས་དེ་གྲུབ་
པའི་ཕྱིར་ཞེ་ན། མ་ཁྱབ་སྟེ། འཕགས་པའི་མཉམ་བཞག་ཡེ་ཤེས་
ཉིད་ཡེ་ཤེས་རང་ཉིད་ཀྱི་ཡུལ་ཡིན་ན་དེ་དེ་ལ་ལྟོས་ཏེ་དེ་ཁོ་ན་ཉིད་
རྟོགས་པའི་ཡེ་ཤེས་སུ་སོང་དགོས། དེ་སོང་ན་ཡེ་ཤེས་ཉིད་དོན་
དམ་བདེན་པར་ཐལ་བའི་སྐྱོན་ཡོད་པའི་ཕྱིར། འོ་ན། ཡེ་ཤེས་
མྱོང་བྱེད་ཀྱི་རང་རིག་ལའང་མཚུངས་སོ་ཞེ་ན། མི་མཚུངས་ཏེ།
རང་རིག་དེ་ཉིད་ཡེ་ཤེས་གཅིག་པུ་དེ་ཉིད་ལ་གཉིས་སྣང་ནུབ་པའི་
མྱོང་བ་གསལ་རིག་ཙམ་ ཡིན་ པའི་ཕྱིར་ཏེ། བསྟན་བཅོས་ལས།
ལུགས་འདིས་ཡེ་ཤེས་རང་རིག་ཏུ་བཞེད་པས་ཡེ་ཤེས་ཀྱང་ཡུལ་དུ་
འགྱུར་རོ་སྙམ་ན། ཡུལ་གང་ལ་ལྟོས་ནས་དེ་ཁོ་ན་ཉིད་ཀྱི་དོན་་
རྟོགས་པའི་ཡུལ་དེ་ལ་དགོངས་ པས་སྐྱོན་མེད་དོ། ། ཞེས་ གསུངས་
པའི་ཕྱིར། གསུང་འདིའི་དོན་ལ། ཁ་ ཅིག འཕགས་པའི་་་༌་
201



བྱང་ཆུབ་ལོ་མ་དཔེ་ཚོགས།
མཉམ་བཞག་ཡེ་ཤེས་རང་ཉིད་རང་ཉིད་ཀྱི་ཡུལ་ཡིན་ཀྱང་ཡུལ་གྱི་ངོ་
བོ་མ་ཡིན་ཞེས་པ་དང༌། ཁ་ཅིག ཤེས་པ་ཡིན་ན་རང་གི་ངོ་བོ་ལ་
རང་རིག་མངོན་སུམ་ཡིན་པས་ཁྱབ་ཅེས་འཆད་པའི་སྔ་མ་ལ་དོགས་
གཞི་ཅུང་ཟད་སྣང་ཡང་ཕྱི་མ་མཉན་པར་མི་འོས་པའི་གཏམ་མོ། །
ཡང་ཁོ་ན་རེ། གཞན་དབང་ཀུན་རྫོབ་ཏུ་ཡོད་པར་ཐལ། དབུས་
མཐའ་ལས། བཏགས་པ་དང་ནི་ཤེས་པ་དང་། །དེ་བཞིན་བརྗོད་
པ་རགས་པ་ཡིན། །ཞེས་གསུངས་པ་ལྟར་གྱི་ཀུན་རྫོབ་གསུམ་པོ་གང་
རུང་དུ་གྲུབ་པའི་ཕྱིར་ཏེ། དེ་ནས་བཤད་པའི་ཀུན་རྫོབ་གསུམ་པོ་
རིམ་པ་བཞིན་དུ། ཀུན་བཏགས་གཞན་དབང་ཡོངས་གྲུབ་གསུམ་
ལ་འཇོག་པ་གང་ཞིག དེ་གསུམ་གང་རུང་དུ་གྲུབ་པའི་ཕྱིར་ཞེ་ན།
ཡང་རྩ་བའི་ཐལ་འགྱུར་ལ་མ་ཁྱབ་སྟེ། གཞུང་རྐང་བ་གཉིས་ཀྱི་
སྐབས་ནས་བསྟན་པའི་ཀུན་རྫོབ་གསུམ་པོ་གང་རུང་དུ་ཡོད་ན་ཐ་
སྙད་ཀྱི་དབང་གིས་བཞག་པ་ཙམ་གྱི་ཀུན་རྫོབ་ཏུ་ཡོད་པས་མ་ཁྱབ་
པའི་ཕྱིར། འོ་ན། ལུགས་འདིས་དོན་དམ་དུ་ཡོད་པ་དང་རྫས་
ཡོད་དོན་གཅིག ཀུན་རྫོབ་ཏུ་ཡོད་པ་དང་བཏགས་ཡོད་དོན་་་་
གཅིག་པར་བྱེད་དམ་སྙམ་ན་མ་ཡིན་ཏེ། ་ བཏགས་ཡོད་ཡིན་ན་ཀུན་
རྫོབ་ཏུ་ཡོད་པས་མ་ཁྱབ། དོན་དམ་དུ་ཡོད་ན་རྫས་ཡོད་ཡིན་པས་
མ་ཁྱབ་པའི་ཕྱིར། དང་བོ་དེར་ཐལ། ཀུན་གཞིའི་བག་ཆགས་
དང་གང་ཟག་ལྟ་བུ་བཏགས་ཡོད་ཡིན་པ་གང་ཞིག ཀུན་རྫོབ་ཏུ་
མེད་པའི་ཕྱིར། དང་བོ་དེར་ཐལ། དེ་གཉིས་བཟུང་བ་ཆོས་་་
202



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཞན་ལ་ངེས་པར་ལྟོས་པའི་ཕྱིར་ཏེ། ཕུང་པོ་ལ་མ་བརྟེན་པར་
གང་ ཟག་བཟུང་དུ་མེད། ཀུན་གཞི་ལ་མ་བརྟེན་པར་དེའི་བག་
ཆགས་བཟུང་དུ་མེད་པའི་ ཕྱིར། རྩ་རྟགས་ གཉིས་ པ་དེར་ ཐལ།
མཚན་གཞི་སྔ་མ་དེ་དོན་དམ་དུ་ཡོད་ཀྱང་རྫས་ཡོད་མ་ཡིན་པའི་ཕྱིར་
ཏེ། རྫས་ཡོད་ཡིན་ན་རང་ཉིད་བཟུང་བ་ཆོས་གཞན་ལ་མ་ལྟོས་
དགོས་པའི་ཕྱིར། དེ་བཞིན་དུ་ལུགས་འདིས་དོན་དམ་བདེན་པ་
དང་དོན་དམ་དུ་ཡོད་པ་དོན་གཅིག་པ་དང་། ཀུན་རྫོབ་བདེན་པ་
དང་ཀུན་རྫོབ་ཏུ་ཡོད་པ་དོན་གཅིག་པའི་རྣམ་གཞག་ཀྱང་མི་མཛད་
དེ། གཞན་དབང་དོན་དམ་དུ་ཡོད་ཀྱང་དོན་དམ་བདེན་པ་མ་ཡིན།
ཀུན་རྫོབ་བདེན་པ་ཡིན་ཀྱང་ཀུན་རྫོབ་ཏུ་མེད་པའི་ཕྱིར། དེ་ལ་ཁ་
ཅིག་ན་རེ། གཞན་དབང་དོན་དམ་བདེན་པ་ཡིན་པར་ཐལ། དེ་
དོན་དམ་བདེན་པར་ཚད་མས་གྲུབ་པའི་ཕྱིར། ཅེས་པ་དང་། དེ་
ཀུན་རྫོབ་བདེན་པར་ཚད་མས་གྲུབ་པར་ཐལ། དེ་ཀུན་རྫོབ་བདེན་
པ་ ཡིན་ པའི་ ཕྱིར། ཞེས་ ཟེར་ བ་ནི་ ཁྱབ་ པ་ མ་ངེས་ པ་ ཡིན་ཏེ།
ཡིན་པ་དང་གྲུབ་པ་མ་ཕྱེད་པའི་བརྒལ་ལན་ཡིན་པའི་ཕྱིར། འདིས་
མཚོན་ནས་དོན་དམ་བདེན་པ་ཞེས་པའི་དོན་དམ་དང་དོན་དམ་དུ་
ཡོད་མེད་དཔྱོད་པའི་དོན་དམ་གཉིས་དོན་མི་གཅིག་པ་དང་། ཀུན་
རྫོབ་བདེན་པ་ཞེས་པའི་ཀུན་རྫོབ་དང་། ཀུན་རྫོབ་ཏུ་ཡོད་མེད་
དཔྱོད་པའི་ཀུན་རྫོབ་གཉིས་དོན་མི་གཅིག་པའི་ཚུལ་ཡང་ཤེས་པར་
བྱའོ། །ཡང་ཁ་ཅིག་ན་རེ། འཁོར་ལོ་དང་པོ་ཕུང་སོགས་ཀྱི་ཆོས་
203



བྱང་ཆུབ་ལོ་མ་དཔེ་ཚོགས།
ཐམས་ ཅད་ བདེན་ གྲུབ་ ཏུ་ གསུངས་ པའི་ དགོངས་ གཞི་ ཡོད་ དེ།
ཕུང་སོགས་ཀྱི་ཆོས་ཐམས་ཅད་ཡོད་པ་དེ་དེའི་དགོངས་གཞི་ཡིན་པའི་
ཕྱིར། ཞེས་ཟེར་བ་མི་འཐད་དེ། འཁོར་ལོ་དང་པོར་དེ་ཡོད་པར་
བསྟན་པ་གང་ཞིག འཁོར་ལོ་དང་པོ་ཡིན་ན་རང་གི་དགོངས་གཞི་
བརྗོད་ བྱར་ མི་ བྱེད་ པས་ ཁྱབ་ པའི་ ཕྱིར། དང༌ བོ་ དེར་ ཐལ།
འཁོར་ལོ་དང་པོར་དེ་རང་གི་མཚན་ཉིད་ཀྱིས་ཡོད་པར་བསྟན་པའི་
ཕྱིར། དེ་ལ་ཁོ་ན་རེ། ཕུང་སོགས་ཀྱི་ཆོས་ཐམས་ཅད་ཡོད་པ་དེ།
འཁོར་ལོ་དང་བོའི་བསྟན་དོན་ཡིན་པར་ཐལ། འཁོར་ལོ་དང་པོར་
དེ་ཡོད་པར་བསྟན་པའི་ཕྱིར་ཞེ་ན། མ་ཁྱབ་ཚུལ་སྔར་བཤད་པ་
ལྟར་རོ། །གཉིས་པ་རང་ལུགས་བཞག་པ་ནི། འཁོར་ལོ་དང་པོར་
ཕུང་སོགས་ཀྱི་ཆོས་ཐམས་ཅད་བདེན་གྲུབ་ཏུ་གསུངས་པ་དྲངས་དོན་
དུ་འགྲེལ་ཚུལ་ཡོད་དེ། དགོངས་གཞི་དགོངས་པ་དགོས་པ་དངོས་
ལ་གནོད་བྱེད་བཞི་བསྟན་པའི་སྒོ་ནས་དེར་འགྲེལ་བའི་ཕྱིར། དང་
པོ་དགོངས་གཞི་ཡོད་དེ། ཕུང་སོགས་ཀྱི་ཆོས་ཐམས་ཅད་ཡོད་ཙམ་
དེ་དེ་ལྟར་གསུངས་པའི་དགོངས་གཞི་ཡིན་པའི་ཕྱིར། དགོངས་པ་
བཤད་དུ་ཡོད་དེ། ཕུང་སོགས་ཀྱི་ཆོས་ཐམས་ཅད་བདེན་པར་གྲུབ་
པ་དེའི་དགོངས་པ་ཡིན་པའི་ཕྱིར། དེ་ལྟར་གསུངས་པའི་དགོངས་
གཞི་དགོངས་པ་འགལ་བར་བྱ་དགོས་ཏེ། དེའི་དགོངས་གཞི་ཡོད་
ཀྱང་དགོངས་པ་མེད་པའི་ཕྱིར་ཏེ། དེ་ལྟར་གསུངས་པའི་བསྟན་
དོན་དང་བརྗོད་བྱ་མེད་པའི་ཕྱིར། འཁོར་ལོ་དང་བོར་དེ་ལྟར་
204



-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གསུངས་པའི་དགོས་པ་ཡོད་དེ། ཆེད་དུ་བྱ་བའི་གདུལ་བྱ་བྱེ་བྲག་
སྨྲ་བ་དང་མདོ་སྡེ་བ་གཉིས་རྗེས་སུ་བཟུང་བའི་ཆེད་ཡིན་པའི་ཕྱིར།
དེ་གཉིས་རྗེས་སུ་བཟུང་བའི་ཆེད་དུ་དེ་ལྟར་གསུང་དགོས་ཏེ། དེ་
གཉིས་ཀྱིས་ཡོད་ན་རང་གི་མཚན་ཉིད་ཀྱིས་ཡོད་པས་ཁྱབ་པ་ཁས་
ལེན་པའི་ཕྱིར། འཁོར་ལོ་དང་བོར་དེ་ལྟར་གསུངས་པའི་དངོས་ལ་
གནོད་བྱེད་ཡོད་དེ། ཀུན་བཏགས་བདེན་མེད་དུ་སྒྲུབ་པའི་རིགས་
པ་རྣམས་ཀྱིས་གནོད་པའི་ཕྱིར། གོང་དུ་ཇི་སྐད་བཤད་པ་བཞིན་དུ་
འཁོར་ལོ་དང་བོར་ཕྱི་རོལ་གྱི་དོན་གསུངས་པ་དྲང་དོན་དུ་འགྲེལ་
ཚུལ་ ཡང་ ཡོད་དེ། དགོངས་གཞི། དགོངས་ པ། དགོས་པ།
དངོས་ལ་གནོད་བྱེད་བཞིའི་སྒོ་ནས་འགྲེལ་བའི་ཕྱིར། དང་བོ་་་
དགོངས་གཞི་ཡོད་དེ། ཕྱི་རོལ་དོན་སྣང་གི་ཤེས་པ་དེ་དེ་ལྟར་་་་
གསུངས་པའི་དགོངས་གཞི་ཡིན་པའི་ཕྱིར་ཏེ། རྣམ་འགྲེལ་ལས།
མ་རིག་གིས་བསླད་བདག་ཉིད་ལ། །ཇི་ལྟའི་རང་རྐྱེན་ལ་ལྟོས་ནས། །
རྣམ་རིག་དེ་བཞིན་མིན་རྣམ་པ། ། སྐྱེ་འགྱུར་རབ་རིབ་ལ་སོགས་་་་
བཞིན། །ཞེས་དང༌། ཉི་ཤུ་བར། རང་གི་ས་བོན་གང་ལས་སུ། །
རྣམ་རིག་སྣང་བ་གང་འབྱུང་བ། །དེ་དང་དེ་ཡི་སྐྱེ་མཆེད་ནི། །རྣམ་
པ་ གཉིས་ སུ་ ཐུབ་ པས་ གསུངས། ། ཞེས་ གསུངས་ པའི་ ཕྱིར།
དགོངས་པ་བཤད་དུ་ཡོད་དེ། ཕྱི་རོལ་གྱི་དོན་དེ་དེ་ལྟར་གསུངས་
པའི་དགོངས་པ་ཡིན་པའི་ཕྱིར་ཏེ། དེ་ལྟར་གསུངས་པའི་བསྟན་
དོན་ནམ་བརྗོད་བྱ་ཡིན་པའི་ཕྱིར། འཁོར་ལོ་དང་བོར་དེ་ལྟར་
205



བྱང་ཆུབ་ལོ་མ་དཔེ་ཚོགས།
གསུངས་པའི་དགོས་པ་ཡོད་དེ། སྔར་བཤད་པ་ལྟར་ཆེད་དུ་བྱ་བའི་
གདུལ་བྱ་ཉན་ཐོས་སྡེ་གཉིས་རྗེས་སུ་བཟུང་བའི་ཆེད་དུ་ཡིན་པའི་
ཕྱིར་ཏེ། རྣམ་འགྲེལ་ལས། དེ་དེ་ཉིད་དོན་བཏང་སྙོམས་ཅན། །
གླང་ཆེན་གཟིགས་སྟངས་ཉིད་མཛད་ནས། །འཇིག་རྟེན་ཐུགས་ནི་
འབའ་ཞིག་གིས། །ཕྱི་རོལ་ཡུལ་ལ་འཇུག་པར་མཛད། ། ཅེས་དང་།
ཉི་ ཤུ་བ་ལས། གཟུགས་སོགས་སྐྱེ་མཆེད་ཡོད་པར་ནི། ། དེས་་་་་
འདུལ་བ་ཡི་སྐྱེ་བོ་ལ། །དགོངས་པའི་དབང་གིས་གསུངས་པ་སྟེ། །
རྫུས་ཏེ་འབྱུང་བའི་སེམས་ཅན་བཞིན། །ཞེས་གསུངས་པའི་ཕྱིར། །
དངོས་ལ་གནོད་བྱེད་ཡོད་དེ། གཟུང་འཛིན་རྫས་གཞན་འགོག་
པའི་ རིགས་ པ་ རྣམས་ ཀྱིས་ གནོད་ པའི་ཕྱིར་ཏེ། དེ་ལ་ ཁོ་ན་རེ།
འཁོར་ལོ་དང་པོར་ཕྱི་དོན་གསུངས་པའི་མདོའི་དགོངས་པ་མེད་པར་
ཐལ། ཕྱི་དོན་དེ་ལྟར་གསུངས་པའི་མདོའི་དགོངས་པར་འཇོག་
པའི་ཕྱིར། རྟགས་ཁས་འདོད་ན། དེའི་བསྟན་དོན་མེད་པར་
ཐལ། འདོད་པའི་ཕྱིར། འདོད་ན་དེའི་བརྗོད་བྱ་མེད་པར་ཐལ།
འདོད་པའི་ཕྱིར། འདོད་མི་ནུས་ཏེ། ཕྱི་རོལ་དོན་གྱི་དོན་སྤྱི་དེ་
དེའི་བརྗོད་བྱ་ཡིན་པའི་ཕྱིར་ཏེ། དེ་ཕྱི་དོན་ཞེས་བརྗོད་པའི་སྒྲའི་
བརྗོད་བྱ་ཡིན་པའི་ཕྱིར། ཞེ་ན་མ་ཁྱབ་སྟེ། རྗོད་བྱེད་ཀྱི་སྒྲ་རང་
དགའ་བའི་བརྗོད་ཚུལ་དང་མདོའི་བརྗོད་བྱ་གཏན་མི་འདྲ་བའི་ཕྱིར།
ཡང་ཁོ་ན་རེ། འཁོར་ལོ་དང་པོར་ཕྱི་དོན་གསུངས་པའི་མདོ་དེ་
རང་རྒྱུ་མི་ཤེས་པས་ཀུན་ནས་བསླངས་པའི་ཚིག་ཡིན་པར་ཐལ། དེ་
206



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ས
-
--
-
-
-
རང་གི་བརྗོད་བྱ་མེད་པའི་ཚིག་ཡིན་པའི་ཕྱིར། ཁྱབ་པ་ཡོད་དེ།
རྣམ་འགྲེལ་ལས། བརྗོད་བྱ་སྟོང་བ་བརྗོད་རྣམས་ཀྱི། །འདི་དེ་མི་
ཤེས་ཀྱིས་བསླངས་ཕྱིར། ། ཞེས་གསུངས་པའི་ཕྱིར་ཞེ་ན། མ་ཁྱབ་
སྟེ། དེ་ལྟར་གསུངས་པ་དེ་ཕྱི་རོལ་པའི་འདོད་པས་བཏགས་པའི་
དམ་བཅའ་རྣམས། རང་རྒྱ་མི་ཤེས་པས་ཀུན་ནས་བསླངས་ཏེ་སྨས་
པ་ལ་དགོངས་པའི་ཕྱིར། དེ་ལྟར་མ་ཡིན་ན། ཤེས་བྱ་ཆོས་ཅན།
འཁོར་ལོ་དང་པོར་ཕྱི་དོན་གསུངས་པའི་མདོ་དེས་ཉན་ཐོས་སྡེ་བ་
རྗེས་སུ་བཟུང་བའི་ཕྱིར་དུ་ཕྱི་དོན་གྱི་དོན་སྤྱི་བསྟན་པར་ཐལ། ཕྱི་
དོན་གྱི་དོན་སྤྱི་མདོ་དེའི་དགོངས་པ་ཡིན་པའི་ཕྱིར། རྟགས་ཁས།
འདོད་ན། ཉན་ཐོས་སྡེ་བ་དེ་ཕྱི་དོན་གྱི་དོན་སྤྱི་བསྟན་དགོས་ཀྱི་
གང་ཟག་ཡིན་པར་ཐལ། འདོད་པ་དེའི་ཕྱིར། འདོད་ན། དེ་
ཕྱི་དོན་གྱི་དོན་སྤྱི་ལ་ཤེས་འདོད་ཞུགས་པའི་གང་ཟག་ཡིན་པར་ཐལ།
འདོད་པ་དེའི་ཕྱིར། འདོད་ན། གོ་བ་མེད་པར་ཟད་དོ། །གཞན་
ཡང་། ཤེས་བྱ་ཆོས་ཅན། འཁོར་ལོ་དང་པོར་ཕྱི་དོན་གསུངས་
པའི་མདོའི་དགོངས་པ་ཡིན་ན། བཅོམ་ལྡན་འདས་ཀྱི་དགོངས་པ་
ཡིན་དགོས་པར་ཐལ། ཕྱི་དོན་མདོ་དེའི་དགོངས་པ་མ་ཡིན་པ་ལ་
རྒྱུ་མཚན་ཡོད་པའི་ཕྱིར། འདོད་ན། རང་ཉིད་རང་ཉིད་སྟོན་
པའི་གསུང་རབ་ཀྱི་དགོངས་པ་ཡིན་ན། རང་ཉིད་བཅོམ་ལྡན་
འདས་ཀྱི་དགོངས་པ་ཡིན་དགོས་པར་ཐལ། འདོད་པ་དེའི་ཕྱིར།
འདོད་མི་ནུས་ཏེ། བསྟན་བཅོས་ལས། དེས་ན་གསུང་རབ་ཀྱི་
207



བྱང་ཆུབ་ལོ་མ་དཔེ་ཚོགས།
བརྗོད་བྱའི་དོན་ཡང་ཡིན་ལ། གསུང་བ་པོའི་དགོངས་པ་ཡང་ཡིན་
པ་དང་གསུང་བ་བོའི་དགོངས་པ་མ་ཡིན་ཀྱང་། གསུང་རབ་ཀྱི་
དོན་དུ་བཞག་དགོས་པ་གཉིས་ཡོད་དོ། ། ཞེས་གསུངས་པའི་ཕྱིར།
ཡང་ཁོ་ན་རེ། འཁོར་ལོ་དང་བོར་ཕྱི་དོན་གསུངས་པའི་མདོའི་
བརྗོད་བྱ་ཡོད་པར་ཐལ། ཉན་ཐོས་སྡེ་བའི་ངོར་ཕྱི་རོལ་གྱི་དོན་དེ་
དེ་ཡིན་པའི་ཕྱིར་ཟེར་ན་མ་ཁྱབ་སྟེ། འོ་ན། ཕྱི་རོལ་གྱི་དོན་་
འཛིན་པའི་རྟོག་པའི་ཞེན་ཡུལ་ཡོད་པར་ཐལ། ཉན་ཐོས་སྡེ་བའི་
ངོར་ཕྱི་རོལ་གྱི་དོན་དེ་དེ་ཡིན་པའི་ཕྱིར། ཁྱབ་པ་ཁས། རིགས་པ་
འདི་དག་གང་ཟག་གི་བདག་སྟོན་པའི་མདོ་ལ་ཡང་སྦྱོར་ཚུལ་ཤེས་
པར་བྱའོ། །འོ་ན། ལུགས་འདིས་ཕྱི་དོན་སྟོན་པའི་མདོ་དྲང་དོན་
དུ་འགྲེལ་ཚུལ་དེ་ལྟར་ཡིན་མོད། ཀུན་གཞི་སྟོན་པའི་མདོ་དྲང་དོན་
དུ་འགྲེལ་ལམ་ཞེ་ན། འདི་ལ་ཚུལ་གཉིས་ཤེས་པར་བྱ་སྟེ། ཆོས་
མངོན་པ་ལུང་གི་རྗེས་འབྲང་གི་སེམས་ཙམ་པ་རྣམས་ཀྱི་ཀུན་གཞིའི་
རྣམ་ཤེས་དང་མཐར་ཐུག་ཐེག་པ་གསུམ་དུ་གྲུབ་པར་བཞེད། སྡེ་
བདུན་རིགས་པའི་རྗེས་འབྲང་གི་སེམས་ཙམ་པ་རྣམས་ཀྱིས་དེར་མི་
བཞེད་པར་རྗེ་ཡབ་སྲས་གསུམ་ ཀའི་ གསུང་ ལས་འབྱུང་བའི་ཕྱིར།
འཁོར་ལོ་དང་པོར་ཀུན་བཏགས་བདེན་གྲུབ་ ཏུ་ གསུངས་ པ་དང་།
ཕྱི་དོན་གསུངས་པའི་བརྗོད་བྱའམ་བསྟན་དོན་ཚད་མས་གྲུབ་པ་
གཅིག་དཀའ་ཡང་སྤྱིར་བདེན་བཞིའི་ཆོས་འཁོར་གྱི་བསྟན་དོན་ནམ་
དགོངས་པ་དགག་པར་མི་ནུས་ཏེ། བསྟན་བཅོས་ལས། སྔར་
208



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དྲངས་པ་ལྟར། དེ་ཡང་བདག་མེད་པའི་དོན་གཏན་ལ་འབེབས་
པའི་དབང་དུ་བྱས་པ་སྟེ། ཞེས་གསུངས་ཤིང་། བསྟན་ཚུལ་ཡང་།
སྡུག་བསྔལ་ཤེས་པར་བྱ་སྟེ་ཤེས་པར་བྱར་མེད། ཀུན་འབྱུང་སྤང་
བར་བྱ་སྟེ་སྤང་བར་བྱར་མེད། ཅེས་སོགས་ཀྱིས་སྡུག་བསྔལ་ཤེས་
པར་བྱེད་པ་བོའི་གང་ཟག་གི་བདག་མེད་པ་དང་། ཀུན་འབྱུང་
སྤོང་བ་བོའི་གང་ཟག་གི་བདག་མེད་པ་སོགས་བསྟན་པ་ལ་བྱ་དགོས་
པའི་ཕྱིར་དང༌། རྒྱུ་མཚན་གསལ་བར་འོག་ནས་ཀྱང་འབྱུང་བའི་
ཕྱིར་རོ། ། གཉིས་པ། འགྲེལ་ཚུལ་མི་འདྲ་བ་བསྡུས་ཏེ་བསྟན་པ་ནི།
འཁོར་ལོ་དང་པོར་ཕུང་སོགས་ཀྱི་ཆོས་ཐམས་ ཅད་བདེན་གྲུབ་ཏུ་
གསུངས་པ་དྲང་དོན་དུ་འགྲེལ་ཚུལ་དང་། འཁོར་ལོ་བར་པར་ཕུང་
སོགས་ཀྱི་ཆོས་ཐམས་ཅད་བདེན་མེད་དུ་སྒྲས་ཟིན་ལ་གསུངས་པ་དྲང་
དོན་དུ་འགྲེལ་ཚུལ་གཉིས་མི་འདྲ་སྟེ། འཁོར་ལོ་དང་པོར་དེ་ལྟར་
གསུངས་པའི་དགོངས་གཞི་དང་དགོངས་པ་འགལ་བར་བསྟན་པའི་
སྒོ་ནས་དྲང་དོན་དུ་འགྲེལ། འཁོར་ལོ་བར་པར་དེ་ལྟར་གསུངས་
པའི་དགོངས་གཞི་དང་དགོངས་པ་གཅིག་ཏུ་བསྟན་པའི་སྒོ་ནས་དྲང་
དོན་དུ་འགྲེལ་བའི་ཕྱིར་ཏེ། བསྟན་བཅོས་ལས། འདི་དྲང་དོན་
དུ་འཆད་ཚུལ་ནི་འཁོར་ལོ་དང་པོ་ལས་གཟུང་འཛིན་གསུངས་པ་དྲང་
དོན་དུ་འགྲོ་ལུགས་དང་ཆེས་ཤིན་ཏུ་མི་འདྲ་སྟེ། འདི་ལྟར་མིག་གི་
རྣམ་ཤེས་རྣམ་སྨིན་གྱི་བག་ཆགས་ཞེས་བྱ་བ་རང་གི་ས་བོན་སྨིན་པ་
གང་ལས་བྱུང་བའི་ས་བོན་དང་སྣང་བ་ལ་དགོངས་ནས་མིག་དང་
209



བྱང་ཆུབ་ལོ་མ་དཔེ་ཚོགས།
--
--
གཟུགས་ཀྱི་སྐྱེ་མཆེད་ཡོད་པར་གསུངས་པའི་དགོངས་པའི་དོན་ནི་
ཐེག་དམན་གྱི་མདོ་དེ་དག་གི་བརྗོད་བྱའི་དོན་དུ་མི་རུང་ལ། གང་
ལ་དགོངས་ནས་ངོ་བོ་ཉིད་མེད་པར་གསུངས་པའི་ངོ་བོ་ཉིད་མེད་
ཚུལ་གསུམ་ནི་ཡུམ་ གྱི་མདོའི་དོན་དུ་འཆད་པའི་ཕྱིར་དང་། ཕྱི་
རོལ་དོན་གྱི་སྐྱེ་མཆེད་ཡོད་པ་ཐེག་དམན་གྱི་མདོའི་དོན་དུ་འཆད་ལ་
ངོ་བོ་ཉིད་མེད་ཚུལ་མ་ཕྱེ་བར་དོན་དམ་པར་ངོ་བོ་ཡེ་མེད་དུ་འདོད་པ་
ཡུམ་གྱི་མདོའི་དོན་ཡིན་པར་མི་འཆད་པའི་ཕྱིར་རོ། །ཞེས་གསུངས་
པའི་ཕྱིར། འོ་ན། མཚན་ཉིད་གསུམ་ངོ་བོ་ཉིད་མེད་ཚུལ་སྔར་
བཤད་པ་ལྟར་ཡིན་ན། དེ་དག་གི་རྒྱུ་མཚན་ཇི་ལྟར་ཡིན་ཞེ་ན།
དེའི་རྒྱུ་མཚན་ཀུན་བཏགས་མིང་དང་བརྡ་ཙམ་གྱིས་རྣམ་པར་བཞག་
ཅིང་། རང་གི་མཚན་ཉིད་ཀྱིས་མ་གྲུབ་པས་མཚན་ཉིད་ངོ་བོ་ཉིད་
མེད་པར་འཇོག གཞན་དབང་རང་དང་ངོ་བོ་ཐ་དད་པའི་རྒྱུ་རྐྱེན་
ལས་འབྱུང་ཞིང་རང་དང་བདག་ཉིད་གཅིག་པའི་རྒྱུ་ལས་མ་བྱུང་བས་
ངོ་བོ་ཉིད་མེད་པར་འཇོག ཡོངས་གྲུབ་ཆོས་ བདག་རྣམ་པར་་་་
བཀག་ཙམ་ཡིན་པས་དོན་དམ་པ་ངོ་བོ་ཉིད་མེད་པར་འཇོག་པའི་
ཕྱིར། དང་པོ་དེར་ཐལ། དགོངས་འགྲེལ་ལས། དེ་ལ་ཆོས་
རྣམས་ཀྱི་མཚན་ཉིད་ངོ་བོ་ཉིད་མེད་པ་ཉིད་གང་ཞེ་ན། ཀུན་་་་
བཏགས་ པའི་ མཚན་ ཉིད་ གང་ ཡིན་ པའོ། ། དེ་ ཅིའི་ ཕྱིར་ ཞེ་ ན།
འདི་ལྟར་དེ་ནི་མིང་དང་བརྡས་རྣམ་པར་བཞག་པའི་མཚན་ཉིད་ཡིན་
གྱི་རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་པས་དེའི་
_210



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཕྱིར་དེ་ནི་མཚན་ཉིད་ངོ་བོ་ཉིད་མེད་པ་ཉིད་ཅེས་བྱའོ། ། ཞེས་་་་་
གསུངས་པའི་ཕྱིར། ཁ་ཅིག ཀུན་བཏགས་ཡིན་ན། མདོ་འདི་
དང་འོག་གི་རྣམ་པར་རྟོག་པའི་སྤྱོད་ཡུལ་ཀུན་བཏགས་པའི་མཚན་
ཉིད་ཅེས་སོགས་ཀྱི་སྐབས་ནས་དངོས་སུ་བསྟན་པའི་ཀུན་བཏགས་
ཡིན་པས་ཁྱབ་ཅེས་ ཟེར། དེ་མི་འཐད་པར་ཐལ། མདོ་སྔ་ཕྱི་
གཉིས་པོ་འདིའི་སྐབས་ནས་དངོས་སུ་བསྟན་པའི་ཀུན་བཏགས་ཡིན་
ན་ངོ་བོ་དང་ཁྱད་པར་ལ་ཀུན་བཏགས་པའི་ཀུན་བཏགས་ཡིན་དགོས་
པའི་ཕྱིར། དེར་ཐལ། བསྟན་བཅོས་ལས། གང་གིས་སྟོང་བའི་
ཀུན་བཏགས་ནི་མདོ་འདིའི་ཀུན་བཏགས་ངོས་བཟུང་བའི་སྐབས་
གཉིས་ཀར་ངོ་བོ་དང་ཁྱད་པར་དུ་བཏགས་པ་ཙམ་མ་ཡིན་པའི་ཀུན་
བཏགས་གཞན་མ་གསུངས་པའི་རྒྱུ་མཚན་ནི་འཆད་པར་འགྱུར་རོ་
ཞེས་གསུངས་ཤིང་། རྒྱུ་མཚན་ཡང་སྟོང་གཞི་གཞན་དབང་ཀུན་
བཏགས་གང་གིས་སྟོང་པ་ཡོངས་གྲུབ་ཏུ་འཇོག་པའི་སྐབས་འདིར་
ཀུན་བཏགས་གཞན་རྣམས་ཉེ་བར་མི་མཁོ་བའི་རྒྱུ་མཚན་གྱིས་ཡིན་
པའི་ཕྱིར་ཏེ། བསྟན་བཅོས་ལས། སྤྱིར་ཀུན་བརྟགས་ལ་སྤྱི་་་༌་
མཚན་ཐམས་ཅད་དང་ནམ་མཁའ་ལ་སོགས་པ་དུ་མ་ཞིག་ཡོད་ཀྱང་
དགོངས་འགྲེལ་ལས་མ་གསུངས་པ་ནི་ཀུན་བཏགས་གང་གིས་སྟོང་བ་
ཡོངས་གྲུབ་ཏུ་འཇོག་པའི་སྐབས་སུ་དེ་དག་མི་མཁོ་བས་སོ། །ཞེས་
གསུངས་པའི་ཕྱིར། ཁ་ཅིག མདོ་སྔ་ཕྱི་གཉིས་པོ་འདིའི་སྐབས་
ནས་དངོས་སུ་བསྟན་པའི་ཀུན་བཏགས་ཡིན་ན། མཚན་ཉིད་་་་
211
1



བྱང་ཆུབ་ལོ་མ་དཔེ་ཚོགས།
ཡོངས་སུ་ཆད་པའི་ཀུན་བཏགས་ཡིན་པས་ཁྱབ་ཅེས་ཟེར་བ་མི་འཐད་
དེ། གཟུགས་གཟུགས་འཛིན་རྟོག་པའི་ཞེན་གཞི་ཡིན་པ་དེ་མདོ་སྔ་
ཕྱི་གཉིས་པོ་འདིའི་སྐབས་ནས་བསྟན་པའི་ཀུན་བཏགས་ཡིན་པའི་
ཕྱིར། དེར་ཐལ། དེ་ངོ་བོ་ལ་ཀུན་བཏགས་པའི་ཀུན་བཏགས་
ཡིན་པའི་ཕྱིར་དང་། མིང་དང་བརྡས་བཞག་པ་ཡང་ཡིན་པའི་ཕྱིར།
དང་བོ་དེར་ཐལ། གཟུགས་གཟུགས་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པར་སྒྲོ་བཏགས་པའི་ཆ་དེ་ངོ་བོ་ལ་ཀུན་
བཏགས་པའི་རྣམ་གྲངས་པའི་ཀུན་བཏགས་ཡིན་པ་གང་ཞིག རྒྱུ་
མཚན་མཚུངས་པའི་ཕྱིར། དང་བོ་དེར་ཐལ། གཟུགས་གཟུགས་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་དེ་ངོ་བོ་
ལ་ཀུན་བཏགས་པའི་མཚན་ཉིད་ཡོངས་སུ་ཆད་པའི་ཀུན་བཏགས་
ཡིན་པའི་ཕྱིར། རྟགས་གཉིས་པ་གཟུགས་གཟུགས་འཛིན་རྟོག་
པའི་ཞེན་གཞི་ཡིན་པ་མིང་དང་བརྡས་བཞག་པ་དེར་ཐལ། བསྟན་
བཅོས་ལས། དེ་ལྟར་ན་གཟུགས་སོགས་རྟོག་པའི་ཞེན་གཞི་ཡིན་པ་
དེ་མིང་དང་བརྡས་བཞག་པའི་ཀུན་བཏགས་ཡིན་མོད་ཀྱང་ཚད་མས་
གྲུབ་པས་དགག་མི་ནུས་ལ། དེ་ཉིད་དངོས་པོ་དེ་དག་གི་རང་གི་
མཚན་ཉིད་ཀྱིས་གྲུབ་པ་ནི་མིང་ཙམ་གྱིས་བཞག་པའི་ཀུན་བཏགས་
ཤེས་བྱ་ལ་མི་སྲིད་པ་ཡིན་པས། མིང་དང་བརྡས་བཞག་པ་ལ་ཚད་
མས་གྲུབ་མ་གྲུབ་གཉིས་ཡོད་དོ། །ཞེས་གསུངས་པའི་ཕྱིར། ཡང་
ཁ་ཅིག ཀུན་བཏགས་ཡིན་ན་མིང་དང་བརྡས་བཞག་པ་ཙམ་ཡིན་
212



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པས་ཁྱབ་ཅེས་ཟེར་བ་མི་འཐད་དེ། སྒྲ་རྟག་སྟོང་དང་ཕུང་་་་
བདག་མེད་ལྟ་བུ་མིང་དང་བརྡ་ཙམ་གྱིས་འཇོག་མི་ནུས་པའི་ཕྱིར་ཏེ།
དེ་དག་སྒྲ་རྟག་པས་སྟོང་ཞེས་པ་དང༌། ཕུང་བོ་བདག་མེད་དོ་ཞེས་
པའི་ཚིག་ཙམ་གྱིས་འཇོག་མི་ནུས་པའི་ཕྱིར་ཏེ། དེ་དག་སྒྲ་རྟག་
པས་སྟོང་ཞེས་པ་དང་། ཕུང་བོ་བདག་མེད་དོ་ཞེས་པའི་གྲགས་
པའི་ཚིག་དང༌། དེ་དག་འདོད་པའི་འདོད་པ་ཙམ་གྱིས་འཇོག་མི་
ནུས་པའི་ཕྱིར་ཏེ། དེ་དག་སྒྲ་བྱུང་གྲགས་པ་མ་ཡིན་པའི་ཕྱིར་ཏེ།
དེ་དག་གྲགས་པའི་རྗེས་དཔག་ཚད་མར་སོང་བའི་གཞལ་བྱ་མ་ཡིན་
པའི་ཕྱིར། དེར་ཐལ། དེ་དག་དངོས་སྟོབས་རྗེས་དཔག་ཚད་
མར་སོང་བའི་གཞལ་བྱ་ཡིན་པའི་ཕྱིར་ཏེ། བྱས་པ་སྒྲ་མི་རྟག་པར་
སྒྲུབ་པ་དང༌། གང་ཟག་གི་བདག་ཚད་མས་མ་དམིགས་པ་ཕུང་བོ་
གང་ཟག་གི་བདག་མེད་དུ་སྒྲུབ་པའི་དངོས་སྟོབས་ཀྱི་རྟགས་ཡང་དག་
ཡིན་པའི་ཕྱིར། འོ་ན། སྒྲ་རྟག་སྟོང་དང་ཕུང་བོ་བདག་མེད་
གཉིས་རང་གི་མཚན་ཉིད་ཀྱིས་གྲུབ་པར་ཐལ། དེ་དག་མིང་བརྡས་
བཞག་པ་མ་ཡིན་པའི་ཆོས་ཡིན་པའི་ཕྱིར་ཟེར་ན། མ་ཁྱབ་སྟེ། དེ་
དག་རྟོག་པས་བཏགས་ཙམ་ཡིན་པའི་ཕྱིར་ཏེ། བསྟན་བཅོས་ལས།
དེ་དག་གི་མང་པོ་ཞིག་མིང་དང་བརྡས་འཇོག་མི་ནུས་པའི་ཡོད་པ་
ཡིན་ཡང་རང་གི་མཚན་ཉིད་ཀྱིས་གྲུབ་པ་མ་ཡིན་ཏེ། རྟོག་པས་
བཏགས་ཙམ་ཡིན་པའི་ཕྱིར་རོ། །ཞེས་གསུངས་པའི་ཕྱིར། ཁ་ཅིག
མིང་དང་བརྡས་བཞག་པའི་ཀུན་བཏགས་ཡིན་ན། སྒྲ་བྱུང་གྲགས་
213



བྱང་ཆུབ་ལོ་མ་དཔེ་ཚོགས།
-
-
-
-
པ་ཡིན་པས་ཁྱབ་ཅེས་ཟེར་བ་མི་འཐད་དེ། གཟུགས་གཟུགས་་་་
འཛིན་རྟོག་པའི་ཞེན་གཞི་ཡིན་པ་མིང་དང་བརྡས་བཞག་པའི་ཀུན་
བཏགས་སུ་བསྒྲུབས་ཟིན་པ་གང་ཞིག སྒྲ་བྱུང་གྲགས་པ་མ་ཡིན་
པའི་ཕྱིར། རྟགས་སླ། ཁ་ཅིག མིང་དང་བརྡ་ཙམ་གྱིས་བཞག་
པའི་ཀུན་བཏགས་ཡིན་ན་ངོ་བོའམ་ཁྱད་པར་དུ་ཀུན་བཏགས་པའི་
ཀུན་བཏགས་ཡིན་པས་ཁྱབ་ཟེར་ན་མི་འཐད་དེ། རི་བོང་ཅན་ཟླ་
བ་ཞེས་པའི་སྒྲས་བརྗོད་རུང་དེ་མིང་བརྡས་བཞག་པའི་ཀུན་བཏགས་
ཡིན་པའི་ཕྱིར། དེར་ཐལ། དེ་བརྡའམ་འདོད་པ་ཙམ་གྱིས་་་་་
བཞག་པའི་ཕྱིར། དེར་ཐལ། དེ་སྒྲ་བྱུང་གྲགས་པ་ཡིན་པའི་ཕྱིར།
དེར་ཐལ། དེ་གྲགས་པའི་རྗེས་དཔག་ཚད་མར་སོང་བའི་གཞལ་བྱ་
ཡིན་པའི་ཕྱིར། དེར་ཐལ། རྟོག་ཡུལ་ན་ཡོད་པ་དེ་རི་བོང་ཅན་ཟླ་
བ་ཞེས་པའི་སྒྲས་བརྗོད་རུང་དུ་བསྒྲུབ་པའི་གྲགས་པའི་རྟགས་ཡང་
དག་ཡིན་པའི་ཕྱིར། དེ་ལ་ཁོ་ན་རེ། རི་བོང་ཅན་ཟླ་བ་ཞེས་པའི་
སྒྲས་བརྗོད་རུང་དེ་རི་བོང་ཅན་ཟླ་བ་ཞེས་པའི་སྒྲས་བརྗོད་རུང་ཞེས་
པའི་ཚིག་ཙམ་གྱིས་འཇོག་ནུས་པར་ཐལ། དེ་མིང་དང་བརྡས་་་
བཞག་པ་ཙམ་ཡིན་པ་གང་ཞིག སྒྲ་རྟག་ སྟོང་མིང་དང་བརྡས་་
བཞག་པ་ཙམ་ཡིན་ན། དེ་སྒྲ་རྟག་པས་སྟོང་ཞེས་པའི་ཚིག་ཙམ་
གྱིས་འཇོག་ནུས་པས་ཁྱབ་པར་སྟོང་ཐུན་ཆེན་མོར་གསུངས་པའི་ཕྱིར།
འདོད་ན། རི་བོང་ཅན་ཟླ་བ་ཞེས་པའི་སྒྲས་བརྗོད་རུང་དུ་སྒྲུབ་
པའི་རྟགས་ཡང་དག་མེད་པར་ཐལ། འདོད་པ་དེའི་ཕྱིར་ཞེ་ན།
214



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
མ་ཁྱབ་སྟེ། འོ་ན། བསལ་བ་དེར་ཐལ། རི་བོང་ཅན་ཟླ་བ་ཞེས་
པའི་སྒྲས་བརྗོད་རུང་དེ་འཇིག་རྟེན་གྱི་གྲགས་པའམ་བརྡ་ཙམ་གྱིས་
བཞག་པ་ཡིན་པའི་ཕྱིར། ཁྱབ་པ་ཁས། དེར་ཐལ། འཇིག་
རྟེན་ན་རི་བོང་ཅན་ལ་ཟླ་བར་ གྲགས་ པའི་ཕྱིར། ཡང་ཁོ་ན་རེ།
གཟུགས་གཟུགས་འཛིན་རྟོག་པའི་ཞེན་གཞི་ཡིན་པ་དེ་གཟུགས་་་་་
གཟུགས་འཛིན་རྟོག་པའི་ཞེན་གཞི་ཡིན་ཞེས་པའི་ཚིག་ཙམ་གྱིས་་་་
འཇོག་ནུས་པར་ཐལ། དེ་མིང་དང་བརྡ་ཙམ་གྱིས་བཞག་པ་གང་
ཞིག སྟོང་ཐུན་ལས་སྔར་ལྟར་གསུངས་ པའི་ཕྱིར། འདོད་ན།
གཟུགས་གཟུགས་འཛིན་རྟོག་པའི་ཞེན་ཡུལ་ཡིན་པ་དེ་གཟུགས་་་་་
གཟུགས་འཛིན་རྟོག་པའི་ཞེན་ཡུལ་ཡིན་ཞེས་པའི་ཚིག་ཙམ་གྱིས་་་
འཇོག་ནུས་པར་ཐལ། འདོད་པའི་ཕྱིར། འདོད་ན། གཟུགས་
རྟོག་པའི་ཞེན་ཡུལ་ཡིན་པ་དེ་གཟུགས་རྟོག་པའི་ཞེན་ཡུལ་ཡིན་ཞེས་
པའི་ ཚིག་ ཙམ་ གྱིས་ འཇོག་ ནུས་ པར་ ཐལ། འདོད་ པ་ ཕྱིར།
འདོད་ན། གཟུགས་རྟོག་པའི་ཞེན་ཡུལ་དུ་སྒྲུབ་པའི་དངོས་སྟོབས་
ཀྱི་ རྟགས་ ཡང་ དག་ མེད་ པར་ ཐལ། འདོད་ པའི་ དེའི་ ཕྱིར།
འདོད་ན། གཟུགས་བློའི་ཡུལ་དུ་བྱ་རུང་དུ་སྒྲུབ་པའི་དངོས་སྟོབས་
ཀྱི་རྟགས་ཡང་དག་མེད་པར་ཐལ། འདོད་པའི་ཕྱིར། འདོད་ན།
གཟུགས་ཤེས་བྱར་སྒྲུབ་པའི་དངོས་སྟོབས་ཀྱི་རྟགས་ཡང་དག་མེད་
པར་ཐལ། འདོད་པ་ཕྱིར་ཞེ་ན། རྩ་བའི་ཐལ་འགྱུར་གཉིས་པ་ལ་
མ་ཁྱབ་པར་སེམས་ཏེ། གཟུགས་གཟུགས་འཛིན་རྟོག་པའི་ཞེན་
215



=
བྱང་ཆུབ་ལོ་མ་དཔེ་ཚོགས།
གཞི་ ཡིན་ པ་ངོ་བོ་ལ་ཀུན་བཏགས་ པའི་ ཀུན་བཏགས་ ཡིན་ ཀྱང་།
གཟུགས་གཟུགས་འཛིན་རྟོག་པའི་ཞེན་ཡུལ་ཡིན་པ་དེ་ལྟར་མི་འཐད་
པའི་ཕྱིར། དེར་ཐལ། གཟུགས་གཟུགས་འཛིན་རྟོག་པའི་ཞེན་
ཡུལ་དུ་རང་གི་མཚན་ཉིད་ཀྱིས་གྲུབ་པ་དེ་ངོ་བོ་ལ་ཀུན་བཏགས་པའི་
ཀུན་བཏགས་མ་ཡིན་པའི་ཕྱིར། དེར་ཐལ། དེ་དེའི་ཞེན་ཡུལ་དུ་
རང་གི་མཚན་ཉིད་ཀྱིས་གྲུབ་པས་སྟོང་བ་ཡོངས་གྲུབ་མ་ཡིན་པའི་
ཕྱིར། སྒྲུབ་བྱེད་འོག་ཏུ་འཆད། ཡང་ཁོ་ན་རེ། གཟུགས་་་་་
གཟུགས་འཛིན་རྟོག་པའི་ཞེན་གཞི་ཡིན་པ་དེ་སྒྲ་བྱུང་གྲགས་པ་ཡིན་
པར་ ཐལ། དེ་ བརྡ་ འམ་ འདོད་ པ་ ཙམ་ གྱིས་ བཞག་ པའི་ ཕྱིར།
དེར་ཐལ། དེ་མིང་དང་བརྡ་ཙམ་གྱིས་བཞག་པའི་ཕྱིར། ཞེས་པ་
དང་། གཞན་ཡང་། དེ་སྒྲ་བྱུང་གྲགས་པ་ཡིན་པར་ཐལ། དེ་
མིང་དང་བརྡས་བཞག་པར་གསུངས་པའི་མིང་བརྡ་དང༌། རི་བོང་
ཅན་ཟླ་བ་ཞེས་པའི་སྒྲས་བརྗོད་རུང་མིང་བརྡས་བཞག་པར་གསུངས་
པའི་མིང་བརྡ་གཉིས་དོན་གཅིག་ཡིན་པའི་ཕྱིར་ཏེ། སྒྲ་རྟག་པས་
སྟོང་བ་དང་ཕུང་བོ་བདག་མེད་ལྟ་བུ་མིང་བརྡས་བཞག་པ་མ་ཡིན་
པར་གསུངས་པའི་ལོག་ཕྱོགས་ཀྱི་མིང་བརྡ་དང་། རི་བོང་ཅན་ཟླ་
བ་ཞེས་པའི་སྒྲས་བརྗོད་རུང་མིང་བརྡས་བཞག་པར་གསུངས་པའི་
མིང་བརྡ་གཉིས་དོན་གཅིག་པའི་ཕྱིར་ཏེ། དེ་དག་མིང་བརྡས་མ་
བཞག་པའི་སྒྲུབ་བྱེད་དུ་སྒྲ་བྱུང་གྲགས་པ་མ་ཡིན་པ་ཁྱོད་ཀྱིས་བཀོད་
པའི་ཕྱིར། ཞེས་པ་རྣམས་ཤིན་ཏུ་ཕྲ་བར་གོ་བས་བློ་གྲོས་དང་ལྡན་
216



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པ་རྣམས་ཀྱིས་ཤིན་ཏུ་དཔྱད་པར་གྱིས་ཤིག དེ་ལ་ཁོ་ན་རེ། སྒྲ་
རྟག་སྟོང་དང་ཕུང་བོ་བདག་མེད་ལྟ་བུ་མིང་བརྡས་བཞག་ཙམ་མ་
ཡིན་པ་མི་འཐད་པར་ཐལ། དེ་རང་གི་མཚན་ཉིད་ཀྱིས་མ་གྲུབ་པ་
གང་ཞིག རང་གི་མཚན་ཉིད་ཀྱིས་ཡོད་པ་དང་མིང་བརྡས་མ་་
བཞག་པའི་ཆོས་དོན་གཅིག རང་གི་མཚན་ཉིད་ཀྱིས་མེད་པའི་
ཆོས་དང་མིང་བརྡས་བཞག་པའི་ཆོས་དོན་གཅིག་པའི་ཕྱིར། ཕྱི་མ་
གཉིས་པོ་འདི་དེར་ཐལ། བསྟན་བཅོས་ལས། འདིར་རང་གི་
མཚན་ཉིད་ཀྱིས་ཡོད་མེད་བསྟན་ཚོད་ནི་མིང་དང་བརྡ་ལ་ལྟོས་ནས་
བཞག་པ་ཡིན་ལ་ཞེས་གསུངས་པའི་ཕྱིར་ཞེ་ན། མ་ཁྱབ་སྟེ། དེ་
ལྟར་གསུངས་པ་ཁྱད་གཞི་གཟུགས་ལྟ་བུའི་སྟེང་དུ་སྔ་མ་གཉིས་དོན་
གཅིག་པ་དང༌། ཁྱད་གཞི་ངོ་བོ་དང་ཁྱད་པར་དུ་ཀུན་བཏགས་
པའི་ཀུན་བཏགས་ཀྱི་སྟེང་དུ་ཕྱི་མ་གཉིས་དོན་གཅིག་པ་ལ་དགོངས་
ཀྱི་སྤྱིར་དེ་གཉིས་སོ་སོར་དོན་གཅིག་ཏུ་བྱས་པ་ལ་བཤད་དུ་མི་རུང་
བའི་ཕྱིར། ཡང་ཁོ་ན་རེ། སྒྲ་རྟག་སྟོང་དང་ཕུང་བོ་བདག་མེད་ལྟ་
བུ་མིང་བརྡས་བཞག་པ་ཡིན་པར་ཐལ། དེ་དག་རྟོག་པས་བཏབ(ས་
ཙམ་གང་ཞིག ཐལ་འགྱུར་བ་རྣམས་མིང་བརྡས་བཞག་པ་ཙམ་
དང་རྟོག་པས་བཞག་པ་ཙམ་གནད་གཅིག་ཏུ་འདོད་པ་ལྟར་འདིར་
ཡང་ཁས་བླང་ཆོག་པའི་ཕྱིར་ཞེ་ན། རྟགས་མ་གྲུབ་སྟེ། ཐལ་
འགྱུར་བ་དང་ལུགས་འདི་འཇོག་ཚུལ་མི་འདྲ་བའི་ཕྱིར་ཏེ། ཐལ་
འགྱུར་བས་ཕར་མིང་བརྡས་བཞག་པ་ཙམ་མ་ཡིན་པའི་འཇོག་རྒྱུའི་
217



བྱང་ཆུབ་ལོ་མ་དཔེ་ཚོགས།
དོན་གྱི་སྡོད་ལུགས་ཅུང་ཟད་ཀྱང་མེད་པར་འདོད། འདི་བས་མིང་
བརྡས་བཞག་ཙམ་ལ་མ་ལྟོས་པའི་འཇོག་རྒྱུའི་དོན་གྱི་སྡོད་ལུགས་ཅིག་
ཁས་ལེན་པའི་ཕྱིར་དང༌། ལུགས་གཉིས་རང་གི་མཚན་ཉིད་ཀྱིས་
ཡོད་མེད་ ཀྱང་ མི་འདྲ་བའི་ཕྱིར། རྟགས་ བསྡོམས་ པ་ དེར་ ཐལ།
བསྟན་བཅོས་ལས། འཇོག་ལུགས་ཀྱང་ཐལ་འགྱུར་བས་ཡོད་པ་
རྣམས་མིང་གི་ཐ་སྙད་ཀྱི་དབང་གིས་བཞག་པ་དང་ཆེས་མི་མཐུན་
པས་རང་གི་མཚན་ཉིད་ཀྱིས་ཡོད་མེད་ཀྱི་དོན་ཡང་མི་མཐུན་ནོ། །
ཞེས་གསུངས་པའི་ཕྱིར། རང་གི་མཚན་ཉིད་ཀྱིས་ཡོད་མེད་མི་་
མཐུན་པའི་དོན་ལ་ ཊཱིཀ་བྱེད་ཁ་ ཅིག ཐལ་འགྱུར་བས་ ཐ་སྙད་་
བཏགས་པའི་བཏགས་དོན་བཙལ་བའི་ཚེ་རྙེད་པ་ཅིག་བྱུང་ན་རང་གི་
མཚན་ཉིད་ཀྱིས་ཡོད་པར་འདོད། ལུགས་འདིས་རྟོག་པའི་དབང
གིས་བཞག་ཙམ་མ་ཡིན་པར། རང་གི་སྡོད་ལུགས་ཀྱི་ངོས་ནས་གྲུབ་
པ་ཅིག་བྱུང་ན་རང་གི་མཚན་ཉིད་ཀྱིས་ཡོད་པའི་དོན་དུ་འཆད་པ་མི་
འཐད་དེ། ཕྱི་མ་ཐལ་འགྱུར་བས་ཀྱང་འདོད་པའི་ཕྱིར་ཏེ། ཐལ་
འགྱུར་བས་ཡོད་ན་རྟོག་པའི་དབང་གིས་བཞག་ཙམ་ཡིན་པས་ཁྱབ་པ་
ཞལ་གྱིས་བཞེས་པའི་ཕྱིར། རང་ལུགས་ནི། ཐལ་འགྱུར་བས་
རང་འཛིན་རྟོག་པ་རང་ལ་ཚད་མར་སོང་བས་མ་ཚིམ་པར་ཡུལ་སྟེང་
ནས་གྲུབ་པ་ཅིག་བྱུང་ན་རང་གི་མཚན་ཉིད་ཀྱིས་ཡོད་པར་འདོད།
ལུགས་འདི་ལ་དེ་ཙམ་གྱིས་རང་གི་མཚན་ཉིད་ཀྱིས་ཡོད་པའི་དོན་དུ་
མི་འཇོག་པའི་ཆ་ནས་ཡིན་ཏེ། ཕལ་ཆེར་ལ་ཡིད་བརྟན་མི་སྣང་
218



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ངོ༌། །འོན་ཀྱང་ལུགས་འདིས་འདོད་པ་ལྟར་གྱི་རང་མཚན་གྱིས་ཡོད་
པར་འཛིན་པ་ཡོད་ན། ཐལ་འགྱུར་བས་འདོད་པ་ལྟར་གྱི་རང་གི་
མཚན་ཉིད་ཀྱིས་གྲུབ་པར་འཛིན་པ་ཡང་ཡོད་དགོས་པ་སྔར་བཤད་
པས་ཤེས་ལ། གཞི་འགའ་ཞིག་ལུགས་འདིས་འདོད་པ་ལྟར་གྱི་རང་
གི་མཚན་ཉིད་ཀྱིས་གྲུབ་པར་མི་འཛིན་ཡང་། ཐལ་འགྱུར་བས་་
འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་འཛིན་པ་ཡོད་པ་
ནི་སེམས་ཙམ་པ་རྣམས་ལ་ཀུན་བཏགས་ཀྱི་སྟེང་དུ་རང་གི་མཚན་
ཉིད་ཀྱིས་གྲུབ་པར་འཛིན་པའི་བདག་འཛིན་ཀུན་བརྟགས་མེད་པའི་
སྒོ་ནས་ཡིན་ཏེ། བསྟན་བཅོས་ལས། འོན་ཀྱང་འདིའི་རང་གི་
མཚན་ཉིད་ཀྱིས་ཡོད་པར་འཛིན་པ་ཡོད་ན་ཐལ་འགྱུར་བའི་རང་
མཚན་གྱིས་གྲུབ་པར་འཛིན་པའང་ཡོད་ལ་གཞི་འགའ་ཞིག་སྔ་མ་ལྟར་
མི་འཛིན་ཀྱང་ཕྱི་མ་ལྟར་འཛིན་པ་ནི་ཡོད་དོ། །ཞེས་གསུངས་པའི་
ཕྱིར། རྟགས་གཉིས་པ་གཞན་དབང་རང་དང་ངོ་བོ་ཐ་དད་པའི་རྒྱུ་
རྐྱེན་ལས་བྱུང་ཞིང་རང་དང་ངོ་བོ་གཅིག་པའི་རྒྱུ་ལས་མ་བྱུང་བ་དེ་དེ་
སྐྱེ་བ་ངོ་བོ་ཉིད་མེད་པའི་དོན་ཡིན་པ་དེར་ཐལ། དགོངས་འགྲེལ་
ལས། ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་གང་ཞེ་ན། ཆོས་
རྣམས་ཀྱི་གཞན་གྱི་དབང་གི་མཚན་ཉིད་གང་ཡིན་པའོ། ། དེ་ཅིའི་
ཕྱིར་ཞེ་ན། འདི་ལྟར་དེ་ནི་རྐྱེན་གཞན་གྱི་སྟོབས་ཀྱིས་བྱུང་བ་ཡིན་
གྱི་བདག་ཉིད་ཀྱིས་མ་ཡིན་པས་དེའི་ཕྱིར་དེ་ནི་སྐྱེ་བ་ངོ་བོ་ཉིད་མེད་པ་
ཉིད་ཅེས་བྱའོ། ། ཞེས་ གསུངས་པའི་ཕྱིར། འདི་ཡིན་པ་ལས་ན་
219



，
，
བྱང་ཆུབ་ལོ་མ་དཔེ་ཚོགས།
གཞན་དབང་བདག་ཉིད་ཀྱིས་སམ་རང་དབང་གིས་མི་སྐྱེ་བར་ཡང་བྱ་
དགོས་ཏེ། བསྡུ་བ་ལས། འདུ་བྱེད་རྣམས་ནི་རྟེན་ཅིང་འབྲེལ་
བར་འབྱུང་བ་ཡིན་པའི་ཕྱིར་རྐྱེན་གྱི་སྟོབས་ཀྱིས་སྐྱེ་བ་ཡིན་གྱི་རང་
དབང་དུ་མི་སྐྱེ་བ་ནི་སྐྱེ་བ་ངོ་བོ་ཉིད་མེད་པ་གསུངས་ཀྱི། རང་གི་
མཚན་ཉིད་ཀྱིས་གྲུབ་པ་མེད་པས་ངོ་བོ་ཉིད་མེད་པར་གསུངས་པ་མ་
ཡིན་པའི་ལུགས་སོ། །ཞེས་གསུངས་པའི་ཕྱིར། ཁོ་ན་རེ། གཞན་
དབང་རང་དབང་གིས་སྐྱེ་བར་ཐལ། དེ་རང་ངོས་ནས་སྐྱེ་བའི་ཕྱིར་
ཏེ། དེ་ རང་ངོས་ནས་གྲུབ་ པའི་དངོས་པོ་ཡིན་པའི་ཕྱིར་ཞེ་ན།
ཐལ་འགྱུར་དང་བོ་ལ་མ་ཁྱབ་སྟེ། གཞན་དབང་རང་བཞིན་གྱིས་སྐྱེ་
ཡང་རང་དབང་དུ་རང་བཞིན་གྱིས་མི་སྐྱེ་ཞེས་ཞིབ་ཆ་མཛད་པའི་
ཕྱིར་ཏེ། བསྟན་བཅོས་ལས། གཞན་དབང་ལ་རང་བཞིན་གྱིས་
སྐྱེ་བ་དེ་འདྲ་བའི་ངོ་བོ་ཉིད་མེད་པར་གསུངས་ཀྱི་རང་གི་མཚན་ཉིད་
ཀྱིས་གྲུབ་པ་མེད་པས་ངོ་བོ་ཉིད་མེད་པར་གསུངས་པ་མ་ཡིན་པའི་
ལུགས་སོ། །ཞེས་གསུངས་པའི་ཕྱིར། གཞན་དབང་རྣམ་དག་གི་
དམིགས་པ་མ་ཡིན་པས་དོན་དམ་པ་ངོ་བོ་ཉིད་མེད་ཅེས་ཀྱང་་་་་་
གསུངས་ཏེ། དེ་ཉིད་ལས། ཆོས་རྣམས་ལ་རྣམ་པར་དག་པའི་
དམིགས་པ་གང་ཡིན་པ་དེ་ནི་དོན་དམ་པ་ཡིན་པར་ཡོངས་སུ་བསྟན་
ལ་གཞན་གྱི་དབང་གི་མཚན་ཉིད་དེ། རྣམ་པར་དག་པའི་དམིགས་
པ་མ་ཡིན་པས་དེའི་ཕྱིར་དོན་དམ་པ་ངོ་བོ་ཉིད་མེད་པ་ཞེས་བྱའོ། །
ཞེས་གསུངས་པའི་ཕྱིར། གཞན་དབང་རྣམ་དག་གི་དམིགས་པ་
220



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡང་མ་ཡིན་ཏེ། དེ་ལ་དམིགས་ཏེ་བསྒོམས་པས་ཤེས་སྒྲིབ་དག་པར་
བྱེད་མི་ནུས་པའི་ཕྱིར། འོ་ན། ཀུན་བཏགས་ཀྱང་དོན་དམ་པ་ངོ་
བོ་ཉིད་མེད་ པར་ འཆད་ རིགས་པར་ ཐལ་ལོ་ཞེ་ན། མི་འདྲ་ སྟེ།
གཞན་དབང་ངོ་བོ་དང་ཁྱད་པར་དུ་ཀུན་བཏགས་པའི་ཀུན་བཏགས་
ཀྱིས་སྟོང་བ་ལ་དམིགས་ནས་བསྒོམས་པས་ཤེས་སྒྲིབ་དག་པར་འགྱུར་
བ་ཤེས་པ་ན། གཞན་དབང་ལ་ཡང་དམིགས་དགོས་པས་དེ་རྣམ་
དག་གི་དམིགས་པ་ཡིན་ནམ་སྙམ་པའི་དོགས་པ་སྐྱེ་ལ། ཀུན་་་་
བཏགས་ལ་དེ་འདྲའི་དོགས་པ་མེད་པའི་ཕྱིར། དོགས་པ་དེའི་སྐྱོན་
ཡང་མེད་དེ། སྒྲ་མི་རྟག་པར་ངེས་པས་སྒྲ་རྟག་འཛིན་བཟློག་ཀྱང་
སྒྲ་ལ་དམིགས་པས་དེ་མི་བཟློག་པ་ལྟ་བུ་ཡིན་པའི་ཕྱིར། རྟགས་
གསུམ་པ་ཡོངས་གྲུབ་ཆོས་བདག་རྣམ་པར་བཀག་ཙམ་ཡིན་པ་དེ་དོན་
དམ་པ་ངོ་བོ་ཉིད་མེད་པའི་དོན་ཡིན་པ་དེར་ཐལ། དགོངས་འགྲེལ་
ལས། གཞན་ཡང་ཆོས་རྣམས་ཀྱི་ཡོངས་སུ་གྲུབ་པའི་མཚན་ཉིད་
གང་ཡིན་པ་དེ་ཡང་དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ། །
དེ་ཅིའི་ཕྱིར་ཞེ་ན། དོན་དམ་ཡང་དག་འཕགས། ཆོས་རྣམས་ཀྱི་
ཆོས་བདག་མེད་པ་གང་ཡིན་པ་ང་ནི་དེ་དག་གི་ངོ་བོ་ཉིད་མེད་པ་ཉིད་
ཅེས་བྱ་སྟེ། དེ་ནི་དོན་དམ་པ་ཡིན་ལ་དོན་དམ་པ་ནི་ཆོས་ཐམས་
ཅད་ཀྱི་ངོ་བོ་ཉིད་མེད་པ་ཉིད་ཀྱིས་རབ་ཏུ་ཕྱེ་བ་ཡིན་པས་དེའི་ཕྱིར་
དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ། ། ཞེས་གསུངས་པའི་
ཕྱིར། མདོ་འདིས་གང་ཟག་གི་བདག་མེད་ཡོངས་གྲུབ་ཡིན་་་་་
221



བྱང་ཆུབ་ལོ་མ་དཔེ་ཚོགས།
བཀག་པ་ཡིན་ཏེ། ཡོངས་གྲུབ་ཡིན་ན་ཆོས་བདག་བཀག་པའི་དེ་
བཞིན་ཉིད་ཡིན་པས་ཁྱབ་པར་བསྟན་པའི་ཕྱིར། ཁོ་ན་རེ། གང་
ཟག་གི་བདག་མེད་ཡོངས་གྲུབ་ཡིན་པར་ཐལ། གང་ཟག་གི་བདག་
མེད་ཀྱི་དབང་དུ་བྱས་པའི་ཡོངས་གྲུབ་ཡིན་པའི་ཕྱིར་ཟེར་ན། འོ་
ན། དེ་སྟོང་ཉིད་ཡིན་པར་ཐལ། གང་ཟག་གི་བདག་བཀག་པའི་
སྟོང་ཉིད་ཡིན་པའི་ཕྱིར། ཁྱབ་པ་ཁས།
གསུམ་པ་ངོ་བོ་ཉིད་གསུམ་གྱི་ངོ་བོ་ངོས་བཟུང་བ་ལ་གཉིས།
མཚན་ཉིད་གསུམ་གྱི་རྣམ་གཞག་སྤྱིར་བསྟན་པ་དང༌། གཞི་ལ་སྦྱར་
ནས་ངོས་བཟུང་པའོ། །དང་བོ་ལ་གཉིས། གཞན་ལུགས་དགག་པ་
དང་། རང་ལུགས་ བཞག་ པའོ། ། དང་བོ་ནི། ཁ་ ཅིག་ན་རེ།
མཚན་ཉིད་གསུམ་པོ་གང་རུང་གང་ཞིག ཐ་སྙད་དུ་ཡོད་པ་ཀུན་
བཏགས་ཀྱི་མཚན་ཉིད། རྒྱུ་རྐྱེན་ལས་བྱུང་བ་གཞན་དབང་གི་་
མཚན་ཉིད། བདག་འཛིན་གཉིས་ཀྱིས་ཀུན་བཏགས་པ་ལྟར་གྱིས་
སྟོང་བའི་དེ་བཞིན་ཉིད། ཡོངས་གྲུབ་ཀྱི་མཚན་ཉིད་ཅེས་ཟེར།
དང་བོ་མི་འཐད་དེ། བདག་གཉིས་ཀུན་བཏགས་ཡིན་པ་གང་ཞིག
ཐ་སྙད་དུ་མེད་པའི་ཕྱིར། གཉིས་པ་དེར་ཐལ། ཐ་སྙད་དུ་ཡོད་
པས་ཡོད་གོ་ཆོད་པ་ནང་བའི་གྲུབ་མཐའ་སྨྲ་བ་མཐའ་དག་གི་སྤྱི་སྐད་
ཡིན་པའི་ཕྱིར་ཏེ། ཀུན་རྫོབ་ཏུ་ཡོད་ན་ཡོད་དགོས་པའི་ཕྱིར་ཏེ།
ཀུན་རྫོབ་ཏུ་ཡོད་མེད་དཔྱོད་པའི་ཀུན་རྫོབ་དེ། བློ་དོན་མཐུན་ལ་
བྱེད་པའི་ཕྱིར། དེ་མི་བྱེད་ན། ལོག་ཤེས་ཤིག་ལ་བྱེད་དགོས་ཤིང་
222



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་མི་འཐད་པའི་ཕྱིར། དེ་མི་འཐད་པ་རྟགས་མ་གྲུབ་ན། འོ་ན།
དེ་དང་དེ་ཀུན་རྫོབ་བདེན་པ་ཞེས་པའི་ཀུན་རྫོབ་དོན་གཅིག་པར་
ཐལ། མ་གྲུབ་པ་དེའི་ཕྱིར། འདོད་ན། དོན་དམ་དུ་ཡོད་མེད་
དཔྱོད་པའི་དོན་དམ་དང་དོན་དམ་བདེན་པར་ཞེས་པའི་དོན་དམ་
དོན་གཅིག་པར་ཐལ། འདོད་པ་དེའི་ཕྱིར། འདོད་ན། གཞན་
དབང་རྣམ་དག་གི་ཡུལ་དུ་གྲུབ་པར་ཐལ། དེ་དོན་དམ་པར་གྲུབ་
པའི་ཕྱིར། ཁྱབ་པ་དངོས། གཞན་དབང་གི་མཚན་ཉིད་འཇོག་
ཚུལ་ཡང་མི་འཐད་པར་ཐལ། ཧ་ཅང་སྦོམས་པའི་སྐྱོན་ཡོད་པའི་
ཕྱིར། ཡོངས་གྲུབ་ཀྱི་མཚན་ཉིད་འཇོག་ཚུལ་ཡང་མི་འཐད་པར་
ཐལ། གང་ ཟག་ གི་ བདག་ མེད་ ཡོངས་ གྲུབ་ མ་ ཡིན་ པའི་ ཕྱིར།
དེར་ཐལ། དེ་ལ་དམིགས་ནས་བསྒོམས་པས་ཤེས་སྒྲིབ་དག་པར་
བྱེད་མི་ནུས་པའི་ཕྱིར། ཤེས་སྒྲིབ་སྤངས་པའི་ཐེག་དམན་དག་་་་
བཅོམ་མེད་པའི་ཕྱིར། གཉིས་པ་རང་ལུགས་བཞག་པ་ནི། རྟོག་
པའི་དབང་གིས་བཞག་ཙམ་ཀུན་བཏགས་ཀྱི་མཚན་ཉིད། དབྱེ་ན།
རྣམ་གྲངས་པའི་ཀུན་བཏགས་དང་མཚན་ཉིད་ཡོངས་སུ་ཆད་པའི་
ཀུན་ བཏགས་ གཉིས། དང༌ བོ་ སྤྱི་ མཚན་ ཐམས་ ཅད་ དང༌།
གཉིས་པ་གཞི་མ་གྲུབ་པ་ཐམས་ཅད་དོ། ། རང་གི་རྒྱུའི་དབང་གིས་
སྐྱེས་པ་གཞན་དབང་གི་མཚན་ཉིད། དབྱེ་ན། དག་པའི་གཞན་
དབང་། མ་དག་པའི་གཞན་དབང་གཉིས། དང་བོ་ནི་མ་དག་
པའི་སྣོད་བཅུད་དང༌། གཉིས་པ་ནི་དག་པའི་སྣོད་བཅུད་དོ། །
223



བྱང་ཆུབ་ལོ་མ་དཔེ་ཚོགས།
རང་ཉིད་ལ་དམིགས་ནས་བསྒོམས་པས་ཤེས་སྒྲིབ་དག་པར་འགྱུར་
པའི་དམིགས་པ་མཐར་ཐུག་ཡོངས་གྲུབ་ཀྱི་མཚན་ཉིད། སྒྲ་་་་
བརྗོད་རིགས་ཀྱི་སྒོ་ནས་དབྱེ་ན། འགྱུར་མེད་ཡོངས་གྲུབ་དང་།
ཕྱིན་ཅི་མ་ལོག་པའི་ཡོངས་གྲུབ་གཉིས། དང་བོ་དང་ཡོངས་གྲུབ་
དང་ཆོས་ཉིད་དང་དོན་དམ་བདེན་པ་རྣམས་དོན་གཅིག གཉིས་
པ་ནི། འཕགས་ པའི་མཉམ་བཞག་ཡེ་ཤེས་ལྟ་བུ་དེ་ཡོངས་གྲུབ་
བཏགས་པ་བ་དང༌། གཞན་དབང་མཚན་ཉིད་པ་ཡིན། ཁ་ཅིག
སྟོང་ཐུན་གྱི་གསུང་ཟིན་ཙམ་ལ་བརྟེན་ནས་འགོག་བདེན་ཡོངས་གྲུབ་
དང་དོན་དམ་པར་འདོད་པ་ནི་མི་འཐད་དེ། ལུགས་འདི་ལ་དོན་
དམ་བདེན་པ་ཡིན་ན་དེ་བཞིན་ཉིད་དང་ཆོས་ཉིད་ཡིན་པས་ཁྱབ་པ་
གང་ཞིག དེ་དེ་བཞིན་སོགས་མ་ཡིན་པའི་ཕྱིར་ཏེ། ཤེས་སྒྲིབ་
ཟད་པར་སྤངས་པའི་སྤངས་པ་དེ་དེ་བཞིན་ཉིད་སོགས་མ་ཡིན་པའི་
ཕྱིར་ཏེ། དེ་ས་བཅུའི་མཉམ་བཞག་ཡེ་ཤེས་ཀྱི་གཞལ་བྱ་མ་ཡིན་
པའི་ཕྱིར་ཏེ། དེ་སངས་རྒྱས་ནང་ཕན་ཚུན་ཁོ་ནའི་མངོན་སུམ་གྱི་
སྤྱོད་ཡུལ་ཡིན་པའི་ཕྱིར་ཏེ། ཡེ་ཤེས་ཆོས་སྐུ་དེ་ཡིན་པ་གང་ཞིག
རྒྱུ་མཚན་མཚུངས་ པའི་ཕྱིར། གཉིས་པ་གཞི་ལ་སྦྱར་ནས་ངོས་་་་
བཟུང་བ་ལ་གཉིས། འདུས་བྱས་ལ་སྦྱར་ནས་ངོས་བཟུང་བ་དང་།
འདུས་མ་བྱས་ལ་སྦྱར་ནས་ངོས་ བཟུང་བའོ། ། དང་ བོ་ལ་གསུམ།
གཞན་ལུགས་དགག་པ་དང༌། རང་ལུགས་བཞག་པ། རྩོད་པ་
སྤོང་བའོ། ། དང་བོ་ནི། ཁ་ཅིག་གཟུགས་མི་རྟག་པ་གཟུགས་ཀྱི་
224



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཞན་དབང་ཡིན་ཟེར་ན། འོ་ན་ཤེས་བྱ་ཆོས་ཅན། གཟུགས་མི་
རྟག་པ་གཟུགས་ཀྱི་ཡོངས་གྲུབ་ཀྱི་སྟོང་གཞི་ཆོས་ཅན་ཡིན་པར་ཐལ།།
དམ་བཅའ་དེའི་ཕྱིར། འདོད་ན། གཟུགས་གཟུགས་ཀྱི་མི་རྟག་
པའི་ཡོངས་གྲུབ་ཀྱི་སྟོང་གཞི་ཆོས་ཅན་ཡིན་པར་ཐལ་ལོ། །འདོད་ན།
གཟུགས་ཆོས་ ཅན། ཁྱོད་ཚད་མས་ གྲུབ་ པའི་ གང་ ཟག་ཡིན་ན།
གཟུགས་མི་རྟག་པ་ཚད་མས་གྲུབ་པའི་གང་ཟག་ཡིན་དགོས་པར་ཐལ་
ལོ། །འདོད་ན་སླ། ཁོ་ན་རེ། གཟུགས་ མི་ རྟག་པ་ཆོས་ཅན།
གཟུགས་ཀྱི་གཞན་དབང་ཡིན་པར་ཐལ། གཟུགས་ཀྱི་དངོས་པོ་
ཡིན་ པའི་ ཕྱིར་ ཟེར་ བ་ ནི་ ཟེར་ རྒྱུས་ ཕོངས་ པའོ། ཁ་ ཅིག
གཟུགས་འཛིན་རྟོག་པ་གཟུགས་ཀྱི་གཞན་དབང་ཡིན་ཟེར། མི་
འཐད་དེ། དེ་གཟུགས་དང་རྫས་ཐ་དད་ཡིན་པའི་ཕྱིར་ཏེ། དེ་
གཟུགས་ཀྱི་འབྲས་བུ་ཡིན་པའི་ཕྱིར་ཏེ། དེ་གཟུགས་འཛིན་ཚད་
མའི་འབྲས་བུ་གང་ཞིག གཟུགས་དང་གཟུགས་འཛིན་ཚད་མ་་
ལྷན་ཅིག་དམིགས་ངེས་ཡིན་པའི་ཕྱིར། དང་བོ་དེར་ཐལ། དེ་
གཟུགས་ལ་དཔྱད་ཤེས་ཡིན་པའི་ཕྱིར་ཏེ། གཟུགས་ལ་རྟོག་་་་
དཔྱད་ ཤེས་ ཅིག་ ཡོད་ པའི་ ཕྱིར། རྟགས་ གཉིས་ པ་ དེར་ ཐལ།
རྣམ་འགྲེལ་ལས། ངེས་པར་བློ་དང་ལྷན་ཅིག་ཏུ། །ཅིག་ཅར་དུ་ནི་
མྱོང་འགྱུར་བའི། །ཡུལ་ནི་དེ་ལས་གཞན་ཉིད་དུ། །རྣམ་གང་གིས་ནི་
འགྲུབ་པར་འགྱུར། །ཞེས་དང༌། རྣམ་ངེས་ལས། ལྷན་ ཅིག་་་་
དམིགས་པ་ངེས་པའི་ཕྱིར། ། སྔོ་དང་དེ་བློ་གཞན་མ་ཡིན། ། ཞེས་
225



བྱང་ཆུབ་ལོ་མ་དཔེ་ཚོགས།
གསུངས་པའི་ཕྱིར། དེས་ནི་གཟུགས་འཛིན་ཡིད་མངོན་གཟུགས་
ཀྱི་གཞན་དབང་ཡིན་ཟེར་བའང་ཁེགས་ཏེ། དེ་ཡང་གཟུགས་དང་
རྫས་གཞན་དུ་བྱ་དགོས་པའི་ཕྱིར། ཁ་ཅིག གཟུགས་གཟུགས་
འཛིན་རྟོག་པའི་ཞེན་ཡུལ་དོན་དམ་པར་མ་གྲུབ་པ་གཟུགས་ཀྱི་ཡོངས་
གྲུབ་ཡིན་ཟེར་ན། མི་འཐད་དེ། དེ་དེའི་ཡུལ་དུ་དོན་དམ་པར་
མེད་པ་དེ་དེ་མ་ཡིན་པའི་ཕྱིར་ཏེ། མདོ་སྡེ་བས་དེ་ལྟར་རྟོགས་པའི་
ཕྱིར། དེར་ཐལ། མདོ་སྡེ་བས། གཟུགས་གཟུགས་ཞེས་པའི་
སྒྲའི་ བརྗོད་ བྱར་ དེར་ མ་ གྲུབ་ པ་ རྟོགས་ པའི་ ཕྱིར། དེར་ ཐལ།
མདོ་སྡེ་བས། དེ་ལྟར་དོན་དམ་པར་མ་གྲུབ་པར་ཁས་ལེན་པ་གང་
ཞིག མདོ་སྡེ་བས་དེ་ལྟར་ཁས་བླངས་ན། དེས་དེ་རྟོགས་དགོས་
པའི་ཕྱིར། དང་བོ་དེར་ཐལ། དེས་བརྗོད་བྱེད་སྒྲའི་བརྗོད་བྱ་
དོན་དམ་པར་གྲུབ་ན། དངོས་པོ་མ་ཡིན་པས་ཁྱབ་པ་ཁས་ལེན་
པའི་ཕྱིར། དེར་ཐལ། དེས་དོན་དམ་པར་རྗོད་བྱེད་སྒྲའི་བརྗོད་
བྱ་ཡིན་ན་དངོས་པོ་མ་ཡིན་པའི་ཁྱབ་པ་ཁས་ལེན་པའི་ཕྱིར་ཏེ་དེས།
བརྗོད་བྱ་ཉིད་ཕྱིར་དེ་དངོས་མིན། །དབང་སོགས་འབྲས་བཅས་ཉིད་
ཕྱིར་ རོ། ། ཞེས་ པའི་ གཞུང་ རང་ གཞུང༌ དུ་ ཁས་ ལེན་ པའི་ ཕྱིར།
ཡང་ཁ་ཅིག གཟུགས་ཀྱི་གཞན་དབང་ཡིན་ན། གཟུགས་ཡིན་
པས་ཁྱབ་ཟེར་བ་མི་འཐད་དེ། གཟུགས་འཛིན་ཚད་མ་གཟུགས་ཀྱི་
གཞན་དབང་ཡིན་པའི་ཕྱིར་ཏེ། གཟུགས་འཛིན་ཚད་མའི་སྟོང་
ཉིད་གཟུགས་ཀྱི་སྟོང་ཉིད་ཡིན་པའི་ཕྱིར་ཏེ། གཟུགས་ཀྱི་སྟོང་ཉིད།
226



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཟུགས་འཛིན་ཚད་མའི་སྟོང་ཉིད། གཟུགས་འཛིན་ཚད་མ་མྱོང་
བྱེད་ཀྱི་རང་རིག་གི་སྟོང་ཉིད། གཟུགས་འཛིན་དབང་བོའི་མངོན་
སུམ་གྱི་སྟོང་ཉིད་རྣམས་ཡིན་ཁྱབ་མཉམ་ཡིན་པའི་ཕྱིར་ཏེ། ཐར་
ལམ་གསལ་བྱེད་ལས། དེ་ཕྱིར་གཉིས་སྟོང་གང་ཡིན་པ། །དེ་ནི་དེ་
ཡི་འང་དེ་ཉིད་ཡིན། །ཞེས་པའི་གཞུང་དོན་བཤད་པ་ལས་གྲུབ་པའི་
ཕྱིར། ཁ་ཅིག བསྟན་བཅོས་ལས། དེ་ལ་ཆོས་ཀྱི་བདག་འཛིན་
ཟད་ན་གང་ཟག་གི་བདག་འཛིན་ལྡོག་ཀྱང་། ཆོས་ཀྱི་བདག་འཛིན་
མ་ཟད་ན་གང་ཟག་གི་བདག་འཛིན་མི་ལྡོག་པ་མ་ཡིན་པས་འཁོར་
བའི་གཞི་མཐར་ཐུག་པ་མ་ལོག་ཀྱང་འཁོར་བ་ལས་གྲོལ་བ་མི་འགལ་
ལོ། ། ཞེས་གསུངས་པ་ལ་བརྟེན་ནས། གཟུགས་གཟུགས་འཛིན་
རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་འཛིན་པའི་མ་
རིག་པ་འཁོར་བའི་རྩ་བ་ཡིན་གསུངས་པ་མི་འཐད་དེ། འཁོར་བ་
ཟད་པར་སྤངས་པའི་དགྲ་བཅོམ་པའི་རྒྱུད་ལ་དེ་དག་འབྱུང་བའི་ཕྱིར་
དང་། ལུང་གི་དོན་འཁོར་བའི་ རྩ་བར་གྱུར་པའི་གང་ཟག་གི་
བདག་འཛིན་གྱི་རྩ་བ་ཡིན་པ་ལ་དགོངས་པའི་ཕྱིར། ཡང་ཁ་ཅིག
གཟུང་འཛིན་རྫས་གཞན་དུ་འཛིན་པའི་ཆོས་ཀྱི་བདག་འཛིན་གྱི་བག་
ཆགས་ཤེས་སྒྲིབ་ཡིན་གྱི། དེ་འདྲའི་ཆོས་ཀྱི་བདག་འཛིན་ཤེས་སྒྲིབ་
མ་ཡིན་ཏེ། དེ་རང་རྒྱལ་དགྲ་བཅོམ་པས་སྤངས་པའི་ཕྱིར། དེ་མ་
སྤང་ན་རང་རྒྱལ་དགྲ་བཅོམ་གྱིས་གང་ཟག་གི་བདག་འཛིན་ལས་ཕྲ་
བའི་སྤང་བྱ་སྤང་བ་མེད་དགོས། དེ་མེད་ན་དེ་ཐེག་པ་འབྲིང་བོའི་
227
5



བྱང་ཆུབ་ལོ་མ་དཔེ་ཚོགས།
དགྲ་བཅོམ་དུ་གསུངས་པ་མི་འཐད་པའི་ཕྱིར་ཞེ་ན། དེ་མི་རིགས་
པར་ཐལ། རང་རྒྱལ་དགྲ་བཅོམ་གྱིས་གཟུང་འཛིན་རྫས་གཞན་
གྱིས་སྟོང་བའི་སྟོང་ཉིད་མ་རྟོགས་པའི་ཕྱིར་ཏེ། ཐར་ལམ་གསལ་
བྱེད་ལས། ཉན་ཐོས་དང་། རང་སངས་རྒྱས་རྣམས་ཀྱི་སྤྱོད་ཡུལ་
དུ་མ་གྱུར་པའི་གཉིས་སྟོང་གི་དེ་ཁོ་ན་ཉིད་ནི་ཟབ་མོ་ཡིན་ལ་ཞེས་
གསུངས་པའི་ཕྱིར་དང༌། ཆོས་ཀྱི་བདག་འཛིན་སྤང་བྱའི་གཙོ་བོ་
དང་། ཆོས་ཀྱི་བདག་མེད་པ་སྒོམ་བྱའི་གཙོ་བོར་བྱེད་པའི་རང་
རྒྱལ་སློབ་པ་མེད་པའི་ཕྱིར། ཕྱི་མ་དེར་ཐལ། རང་རྒྱལ་གྱི་སྒོམ་
ལམ་རྡོ་རྗེ་ལྟ་བུའི་ཏིང་ངེ་འཛིན་གྱིས་ཆོས་ཀྱི་བདག་འཛིན་གྱི་དངོས་
གཉེན་མི་བྱེད་པའི་ཕྱིར་དང༌། ཆོས་ཀྱི་བདག་མེད་མངོན་སུམ་དུ་
རྟོགས་པའི་རྣམ་མཁྱེན་རང་རྒྱལ་གྱི་རྟོགས་རིགས་སུ་མི་གནས་པའི་
ཕྱིར། རྟགས་གཉིས་ཀ་དེར་ཐལ། ས་བཅུ་རྒྱུན་མཐའི་བར་ཆད་
མེད་ལམ་གྱིས་ཆོས་ཀྱི་བདག་འཛིན་གྱི་དངོས་གཉེན་བྱེད་བ་གང་ཞིག
ཐེག་ཆེན་སློབ་པ་རྣམས་ཀྱིས་ཆོས་ཀྱི་བདག་མེད་བསྒོམ་བྱའི་གཙོ་བོར་
བྱེད་པའི་ཕྱིར། དེ་ལྟར་ནའང་རང་རྒྱལ་སློབ་པ་ཐེག་པ་འབྲིང་བོའི་
གང་ཟག་མ་ཡིན་པའི་སྐྱོན་མེད་དེ། རང་རྒྱལ་ཉན་ཐོས་ལས་དབང་
བོ་རྣོ་བས་སྒྲ་མེད་དུ་ཆོས་སྟོན་པ་དང་། སྲིད་པ་ཐ་མ་པའི་ཚེ་སློབ་
དཔོན་གཞན་ལ་མ་ལྟོས་པར་དགྲ་བཅོམ་པའི་གོ་འཕང་མངོན་དུ་བྱེད་
པ་སོགས་ཁྱད་ཆོས་དུ་མ་དང་ལྡན་པའི་ཕྱིར། འོ་ན། ཕར་ཕྱིན་
རྣམ་བཤད་སོགས་སུ། སེམས་ཙམ་པ་དང་རང་རྒྱལ་ལྟ་བ་མཚུངས་
228



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པར་བཤད་པ་དང་འགལ་ལོ་ཞེ་ན། སྐྱོན་མེད་དེ། རང་རྒྱུད་པའི་
སྐབས་སུ་དེ་ལྟར་ཡིན་ཀྱང་། སེམས་ཙམ་པ་རང་སྐད་ལ་ཉན་རང་
གཉིས་སློབ་ལམ་གྱི་དུས་སུ་གང་ཟག་གི་བདག་འཛིན་སྤང་བྱའི་གཙོ་
བོ་དང༌། གང་ཟག་གི་བདག་མེད་བསྒོམ་བྱའི་གཙོ་བོ་བྱེད་པ་འདྲ་
ཞིང་། དགྲ་བཅོམ་པའི་ཚེ་གང་ཟག་གི་བདག་འཛིན་ཙམ་སྤངས་
པའི་མྱང་འདས་ཐོབ་པ་འདྲ་བའི་ཕྱིར། འོ་ན། ཉན་ཐོས་དེ་དགྲ་
བཅོམ་རང་རྒྱལ་ལམ་དུ་འཇུག་པ་མེད་པར་ཐལ་ལོ་ཞེ་ན། དེ་ནི་
སེམས་ཐག་པ་ནས་འདོད་དོ། །དེ་ལ་ཁོ་ན་རེ། རང་རྒྱལ་འཕགས་
པས་ཆོས་ཀྱི་བདག་མེད་རྟོགས་པར་ཐལ། ཆོས་ཀྱི་བདག་མེད་་་
རྟོགས་ པའི་ ཐེག་ དམན་ འཕགས་ པ་ ཡོད་ པའི་ ཕྱིར། དེར་ ཐལ།
ཐེག་དམན་གྱི་སྡེ་སྣོད་ལས་ཆོས་ཀྱི་བདག་མེད་བསྟན་པའི་ཕྱིར་ཏེ།
སྲིད་པ་འཕོ་བའི་མདོ་ལས་བསྟན། དོན་གྱི་སྡེ་ཚན་གྱི་མདོས་བསྟན།
བསྡུམས་བྱེད་ཀ་ཏའི་བུ་ལས་བརྩམས་པའི་མདོ་ལས་ཀྱང་བསྟན་པའི་
ཕྱིར། རྟགས་གསུམ་ཀ་དེར་ཐལ། མདོ་དང་བོ་ལས། མིང་ནི་
གང་དང་གང་གིས་སུ། །ཆོས་རྣམས་གང་དང་གང་བརྗོད་པ། །དེ་ལ་
དེ་ནི་ཡོད་མ་ཡིན། །འདི་ནི་ཆོས་རྣམས་ཆོས་ཉིད་དོ། །ཞེས་པ་དང་།
གཉིས་པ་ལས། འཇིག་རྟེན་དག་ན་ཀུན་རྫོབ་གང་ཅི་ཡོད། །དེ་
ཀུན་ཐུབ་པའི་ཞལ་གྱིས་མི་བཞེས་ཏེ། ། གཟིགས་དང་གསན་་་་་་
བཞེད་པ་མི་མཛད་པས། ། དེ་ནི་ཞལ་གྱིས་མི་བཞེས་གང་གིས་་་་་་
འཛིན། །ཞེས་དང༌། གསུམ་པ་ལས། འདི་ན་དགེ་སློང་བསྡུམས་
229



བྱང་ཆུབ་ལོ་མ་དཔེ་ཚོགས།
བྱེད་ནི། ། ས་ལ་བརྟེན་ཅིང་བསམ་གཏན་མི་བྱེད་དོ། །ཆུ་དང་མེ་
དང་རླུང་དང་ནམ་མཁའ་དང་། ། རྣམ་ཤེས་ ཅི་ཡང་མེད་པའི་སྐྱེ་
མཆེད་དང་། །འདུ་ཤེས་འདུ་ཤེས་མེད་མིན་སྐྱེ་མཆེད་དང་། །འཇིག་
རྟེན་འདི་དང་ཕ་རོལ་དང༌། །ཉི་མ་དང་ནི་ཟླ་བ་དང་། །མཐོང་དང་
ཐོས་དང་བྱེ་བྲག་ཕྱེད་པ་དང་། །རྣམ་པར་ཤེས་དང་རྙེད་པ་བཙལ་བ་
དང༌། །ཡིད་ཀྱིས་རྗེས་སུ་བཏགས་དང་རྗེས་སུ་བཅད། །དེ་དག་ལ་
བརྟེན་བསམ་གཏན་མི་བྱེད་དོ། །ཞེས་གསུངས་པ་རྣམས་ཀྱིས་ཆོས་
ཀྱི་བདག་མེད་བསྟན་པའི་ཕྱིར་རོ། ། ལུང་དེ་གསུམ་གྱིས་གཟུགས་
གཟུགས་འཛིན་རྟོག་པའི་ཞེན་གཞིའམ། གཟུགས་ཞེས་པའི་སྒྲ་་
འཇུག་པའི་འཇུག་གཞིར་རང་གི་མཚན་ཉིད་ཀྱིས་མ་གྲུབ་པར་བསྟན་
པའི་ཕྱིར། དང་བོའི་བསྟན་ཚུལ་སླ། ཕྱི་མ་དེར་ཐལ། མདོ་
བར་པས་གཟུགས་གཟུགས་འཛིན་རྟོག་པའི་ཞེན་གཞིར་རང་གི་་་་
མཚན་ཉིད་ཀྱིས་གྲུབ་པར་འཛིན་པའི་བློ་ཀུན་རྫོབ་པས་བཟུང་བ་ལྟར་
དུ་ཐུབ་པའི་ཞལ་གྱིས་མི་བཞེས་པ་བསྟན། མདོ་ཐ་མས། ས་ལ་
སོགས་པ་སྲ་བ་ལ་སོགས་པའི་མིང་འཇུག་པའི་འཇུག་གཞིར་རང་གི་
མཚན་ཉིད་ཀྱིས་གྲུབ་པར་འཛིན་པའི་བློ་ཀུན་རྫོབ་པ་དངོས་པོ་ལ་སྒོ་
འདོགས་པའི་སྒྲོ་འདོགས་སུ་གསུངས་པའི་ཕྱིར་ཞེ་ན། འོ་ན་ཤེས་བྱ་
ཆོས་ཅན། མདོ་ཚན་གསུམ་པོ་དེའི་ཆེད་དུ་བྱ་བའི་གདུལ་བྱ་ཉན་
ཐོས་ཀྱི་རིགས་ཅན་ཡིན་པར་ཐལ། མདོ་གསུམ་པོ་དེ་ཐེག་དམན་གྱི་
མདོ་ཡིན་པའི་ཕྱིར། མ་གྲུབ་ན་སོང་། དེར་ཐལ། དེ་གསུམ་
༥
23o



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གྱིས་ཆོས་ཀྱི་བདག་མེད་བསྟན་ན། ཐེག་དམན་གྱི་སྡེ་སྣོད་ལ་ཆོས་
ཀྱི་བདག་མེད་བསྟན་པས་ཁྱབ་པའི་ཕྱིར། རྟགས་ཁས། འདོད་
ན། མདོ་ཚན་གསུམ་པོ་དེ་རང་གི་ཆེད་དུ་བྱ་བའི་གདུལ་བྱ་ཉན་
ཐོས་ཀྱི་རིགས་ཅན་ལ་གཙོ་བོར་གསུངས་པར་ཐལ་ལོ། ། འདོད་ན།
ཆོས་ཀྱི་བདག་མེད་རྟོགས་པའི་ཉན་ཐོས་ཡོད་པར་ཐལ་ལོ། ཁོ་ན་
རེ། ཆོས་ཀྱི་བདག་མེད་རྟོགས་པའི་ཉན་ཐོས་རིགས་ངེས་མེད་ཀྱང་།
དེ་རྟོགས་པའི་ཐེག་དམན་གྱི་གང་ཟག་ཡོད་དེ། དེ་རྟོགས་པའི་བྱང༌
སེམས་ཚོགས་ལམ་ པ་ཐེག་དམན་ལམ་དུ་ཞུགས་པ་ཡོད་པའི་ཕྱིར།
དེར་ཐལ། དེ་ཡོད་པར་ངོ་བོ་ཉིད་མེད་པར་སྨྲ་བས་འདོད་པ་གང་
ཞིག དེ་ལུགས་འདི་ལའང་འདྲ་བའི་ཕྱིར་ཞེ་ན། མི་འཐད་པར་
ཐལ། སྒྲུབ་བྱེད་རྣམས་དཔྱད་གཞི་ཆེ་ཙམ་ཡིན་ཡང་ཁྱེད་རང་ལ་
ནང་འགལ་བའི་ཕྱིར་ཏེ། མདོ་ཚན་གསུམ་པོ་དེའི་ཆེད་དུ་བྱ་བའི་
གདུལ་བྱར་གྱུར་པའི་ཉན་རང་གི་རིགས་ཅན་ཡོད་ན་ཆོས་ཀྱི་བདག་
མེད་རྟོགས་པའི་ཉན་རང་རིགས་ངེས་ཀྱི་གང་ཟག་ཡོད་དགོས་པའི་
ཕྱིར་ཏེ། མདོ་གསུམ་པོ་དེས་ཆོས་ཀྱི་བདག་མེད་བསྟན་བྱའི་གཙོ་
བོར་བྱས་ནས་བསྟན་པའི་ཕྱིར། ཁོ་ན་རེ། འོ་ན། མདོ་ཚན་
གསུམ་པོ་དེ་ཐེག་ཆེན་གྱི་མདོ་ཡིན་པར་ཐལ། མདོ་ལ་ཐེག་པ་ཆེ་
ཆུང་གི་མདོ་གཉིས་སུ་ངེས་པ་གང་ཞིག དེ་རྣམས་ཐེག་དམན་གྱི་
མདོ་མ་ཡིན་པའི་ཕྱིར། རྟགས་ཁས། འདོད་ན། དེ་གསུམ་
ཉན་ཐོས་སྡེ་བ་ལ་གྲགས་ཤིང་གྲུབ་པའི་མདོ་མ་ཡིན་པར་ཐལ་ལོ། །
231



བྱང་ཆུབ་ལོ་མ་དཔེ་ཚོགས།
ཡང་ཁོ་ན་རེ། སྲིད་པ་འཕོ་བའི་མདོ། དོན་གྱི་སྡེ་ཚན་གྱི་མདོ།
ལུང་ཕྲན་ཚེགས་གསུམ་ཐེག་ཆེན་གྱི་མདོར་ཐལ། འདོད་པའི་ཕྱིར་
ཞེ་ན། ཐལ་འགྱུར་ཕྱི་མ་གཉིས་ལ་མ་ཁྱབ་སྟེ། གོང་གི་མདོ་ཚན་
གསུམ་པོ་དེས་གཟུགས་སོགས་རྟོག་པའི་ཞེན་ཡུལ་ཡིན་པའི་ཆ་དོན་
དམ་པར་མ་གྲུབ་པར་བསྟན་པ་ ཉན་ ཐོས་ སྡེ་ བས་ ཁས་ ལེན་ པས།
དེ་དག་ལ་གྲུབ་པའི་མདོར་གསུངས་ཀྱི། ཐེག་དམན་གྱི་མདོ་ཡིན་
པའི་ཆ་ནས་དེ་དག་ལ་གྲུབ་པར་འཆད་པ་མ་ཡིན་པའི་ཕྱིར་དང་།
མདོ་དེ་ཐེག་དམན་གྱི་མདོ་ཡིན་པ་ལ་དེའི་ནང་ཚན་གྱི་ཐེག་ཆེན་གྱི་
མདོ་ཚིག་ཡོད་ པ་ལ་འགལ་བ་མེད་པའི་ཕྱིར། མ་གྲུབ་ན་ སོང་།
མདོ་གསུམ་པོ་དེ་ཐེག་ཆེན་གྱི་མདོ་ཡིན་པར་ཐལ། དེ་རྣམས་ཐེག་
ཆེན་པ་ལ་གྲུབ་པའི་མདོ་ཡིན་པའི་ཕྱིར། འཁོར་གསུམ། ཡང་ན།
སྤྱིར་སྟོང་ཉིད་སྟོན་པའི་ཐེག་དམན་གྱི་མདོ་ཡོད་ཀྱང་། རང་གི་
ཆེད་དུ་བྱ་བའི་གདུལ་བྱ་ལ་སྟོང་ཉིད་བསྟན་བྱའི་གཙོ་བོར་བྱས་ནས་
སྟོན་པའི་ཐེག་དམན་གྱི་མདོ་མེད་ཅེས་ཁས་བླང་བར་བྱའོ། ཁ་ཅིག་
གོང་དུ་དྲངས་པའི་མདོ་ཚན་གསུམ་པོ་དེ་ཐེག་པ་ཐུན་མོང་བའི་མདོ་
ཡིན་པའི་སྒོ་ནས་ལན་འདེབས་པ་མི་འཐད་དེ། དེ་གསུམ་གྱི་ཆེད་
དུ་བྱ་བའི་གདུལ་བྱ་ཐེག་པ་ཆེ་ཆུང་གི་རིགས་ཅན་གཉིས་ཀ་བཞག་ཏུ་
མེད་ པའི་ ཕྱིར། ལུང་ཕྲན་ཚེགས་ ཀྱི་དེ་འདྲ་ མེད་ པའི་ ཕྱིར་ ཏེ།
ཁྱེད་རང་རྣམས་ཀྱིས་སྔ་མ་གཉིས་ནི་ཐེག་པ་སོ་སོ་བ་ཞེས་སོགས་ལ་
འབྲུ་བསྣན་པ་དང་ཁས་བླངས་ནང་འགལ་ཡིན་པའི་ཕྱིར། གནད་
232



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདི་རྣམས་འཇོག་ཚུལ་དཀའ་བའི་རིགས་སུ་སྣང་བས་བློ་གྲོས་དང་
ལྡན་པ་རྣམས་ཀྱིས་ཞིབ་ཏུ་དཔྱོད་ཅིག ཡང་ཁ་ཅིག མདོ་སྡེ་
བས་གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་གྲུབ་པར་ཁས་མི་ལེན་ཏེ། མདོ་སྡེ་བས་དེ་དེར་དོན་དམ་
པར་གྲུབ་པ་ཁས་མི་ལེན་པའི་ཕྱིར་ཏེ། གཟུགས་གཟུགས་འཛིན་
རྟོག་པའི་ཞེན་ཡུལ་དུ་དོན་དམ་པར་གྲུབ་པར་ཁས་མི་ལེན་པའི་ཕྱིར་
ཞེ་ན། འདིར་མ་ཁྱབ་སྟེ། གཟུགས་གཟུགས་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་མ་གྲུབ་པའི་བཟློག་ཕྱོགས་ཀྱིས་
གྲུབ་པའི་ཁས་ལེན་ཉན་ཐོས་སྡེ་བ་ལ་ཡོད་པའི་ཕྱིར་ཏེ། བསྟན་
བཅོས་ལས། དེའི་ཕྱིར་འདིའི་ལོག་ཕྱོགས་ཀྱི་ངོ་བོ་དང་ཁྱད་པར་དུ་
མིང་གིས་བཏགས་པ་དེ་ལྟར་གཟུགས་སོགས་རང་གི་མཚན་ཉིད་ཀྱིས་
གྲུབ་པར་འཛིན་པའི་གྲུབ་མཐའི་ཁས་ལེན་ཀྱང་ཉན་ཐོས་སྡེ་བ་ལ་
ཡོད་ པའི་ ཕྱིར་ རོ། ། ཞེས་ གསུངས་ པའི་ ཕྱིར། གཞན་ ཡང་།
རྟགས་ སྔ་མ་དེར་ཐལ། བྱང་ སར་ འདི་ ལུང་ གིས་ འགོག་ པ་ ན།
རང་གི་སྟོན་པའི་ལུང་གིས་བཀག་པས་སངས་རྒྱས་པ་གཅིག་ཡིན་པར་
གྲུབ་ལ། ལུང་ཡང་དགོངས་འགྲེལ་གྱི་ལུང་མ་དྲངས་པར། ཉན་
ཐོས་སྡེ་བ་ལ་གྲུབ་པའི་སྔར་དྲངས་པ་གསུམ་གྱིས་བཀག་པ་ལས་ན།
རྣལ་འབྱོར་སྤྱོད་པ་བ་དང་ངོ་བོ་ཉིད་མེད་པར་སྨྲ་བའི་ཁྱད་པར་ལ་
འགོག་པ་མ་ཡིན་པའི་ཕྱིར་ཏེ། བསྟན་བཅོས་ལས། འདི་ལྟར
འདི་འགོག་པ་ན། བྱང་ས་ལས་ལུང་གིས་བཀག་ཅིང་། གཞན་སྡེ་
233



བྱང་ཆུབ་ལོ་མ་དཔེ་ཚོགས།
-
-
-
ལ་རང་གི་སྟོན་པའི་ལུང་གིས་འགོག་ཏུ་མི་རུང་བས་དགག་པའི་ཡུལ་
ལ་རང་སྡེ་ཡང་ཡོད་ལ། ངོ་བོ་ཉིད་མེད་པར་སྨྲ་བ་དང༌། རྣལ་
འབྱོར་སྤྱོད་པ་བའི་ཁྱད་པར་ལ་འགོག་པ་མ་ཡིན་པས་ཉན་ཐོས་སྡེ་
པའོ། །དེའི་ཕྱིར་དགོངས་འགྲེལ་གྱི་ལུང་མ་དྲངས་པར་དེ་དག་ལ་
གྲུབ་ པའི་ལུང་ གསུམ་ གྱིས་ བཀག་ གོ། ཞེས་ གསུངས་ པའི་ ཕྱིར།
གཞན་ཡང་། མདོ་སྡེ་བས་གཟུགས་གཟུགས་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ། དེས་
གཟུགས་གཟུགས་འཛིན་རྟོག་པའི་ཞེན་གཞིར་དོན་དམ་པར་གྲུབ་
པར་ཁས་ལེན་པའི་ཕྱིར། དེར་ཐལ། དེས་གཟུགས་འཛིན་་་་་
དབང་མངོན་ལ་གཟུགས་གཟུགས་འཛིན་རྟོག་པའི་ཞེན་གཞིར་དོན་
དམ་པར་གྲུབ་པར་སྣང་བ་སྣང་བ་ལྟར་དུ་གྲུབ་པར་ཁས་ལེན་པའི་
ཕྱིར། དེར་ཐལ། དེས་གཟུགས་འཛིན་དབང་མངོན་ལ་དེ་ལྟར་
སྣང་བར་ཁས་ལེན་པ་གང་ཞིག དེས་གཟུགས་འཛིན་དབང་་་་༌་
མངོན་མ་འཁྲུལ་བའི་ཤེས་པར་ཁས་ལེན་པའི་ཕྱིར། དང་བོ་དེར་
ཐལ། དེས་གཟུགས་འཛིན་དབང་མངོན་ལ་གཟུགས་མིང་དང་་་་
བརྡས་བཞག་པ་ཙམ་མ་ཡིན་པར་ རང་གི་གནས་ཚུལ་གྱི་ངོས་ནས་
གྲུབ་པར་སྣང་བར་ཁས་ལེན་པའི་ཕྱིར་ཏེ། དེས་དབང་མངོན་ལ་
གཟུགས་དོན་དམ་པར་གྲུབ་པར་སྣང་བར་ཁས་ལེན་པའི་ཕྱིར། རྩ་
རྟགས་གཉིས་པ་དེར་ཐལ། དེས་རྟོག་པ་དང་བྲལ་ཞིང་མ་འཁྲུལ་
བའི་ཤེས་པ་མངོན་སུམ་གྱི་མཚན་ཉིད་དུ་ཁས་ལེན་པའི་ཕྱིར། འོན་
234



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱང་མདོ་སྡེ་བས། གཟུགས་འཛིན་དབང་མངོན་ལ་གཟུགས་་་་་
གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པར་སྣང་བར་ཁས་མི་ལེན་ཏེ། དེས་དེ་འཛིན་པའི་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པ་དེ་སྤྱི་མཚན་དུ་ཁས་ལེན་པ་
གང་ཞིག དེས་མངོན་སུམ་གྱི་སྣང་ཡུལ་ཡིན་ན་རང་མཚན་ཡིན་
པས་ཁྱབ་པ་ཁས་ལེན་པའི་ཕྱིར། དང་བོ་དེར་ཐལ། དེས་དེ་
འཛིན་པའི་རྟོག་པའི་ཞེན་གཞིར་རང་ངོས་ནས་ཡོད་པ་དེ་སྤྱི་མཚན་
དུ་ཁས་ལེན་པ་གང་ཞིག དེས་རང་ངོས་ནས་ཡོད་པ་དང་། རང་
མཚན་གྱིས་ཡོད་པ་དོན་གཅིག་ཏུ་ཁས་ལེན་པའི་ཕྱིར། དང་བོ་དེར་
ཐལ། དེས་དེ་འཛིན་པའི་རྟོག་པའི་ཞེན་གཞིར་ཡོད་པ་དེ་སྤྱི་མཚན་
འདོད་པ་གང་ཞིག ཡོད་ན་རང་ངོས་ནས་ཡོད་དགོས་པ་མདོ་
སེམས་ དང་ རང༌ རྒྱུད་ པའི་ གྲུབ་ མཐའ་ སྤྱི་ ལ་ གྲགས་ པའི་ ཕྱིར།
རྟགས་གཉིས་པའི་སྒྲུབ་བྱེད་འོག་ཏུ་འཆད། ཁ་ཅིག ཐར་ལམ་
གསལ་བྱེད་ཀྱི་གསུང་ཟིན་ཙམ་ལ་བརྟེན་ནས། ལུགས་འདི་ལའང་
རྟོག་པ་དང་བྲལ་ཞིང་མ་འཁྲུལ་བའི་རིག་པ་མངོན་སུམ་གྱི་མཚན་
ཉིད་དུ་བྱེད་པ་མི་འཐད་དེ། །རྣམ་ངེས་ཊཱིཀ་ཆེན་ལས། རྟོག་པ་
དང་བྲལ་ཞིང་བག་ཆགས་བརྟན་བྱུང་གི་རིག་པ། མངོན་སུམ་གྱི་
མཚན་ཉིད་དུ་གསུངས་པའི་ཕྱིར་དང་། གཟུགས་འཛིན་དབང་་
མངོན་འཁྲུལ་ཤེས་ཡིན་པའི་ཕྱིར། ཕྱི་མ་དེར་ཐལ། དེ་ལ་་་་་་
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
235



བྱང་ཆུབ་ལོ་མ་དཔེ་ཚོགས།
ཀྱིས་གྲུབ་པར་སྣང་བའི་ཕྱིར་ཏེ། དེ་ལྟར་སྣང་བ་མངོན་པར་བརྗོད་
པའི་བག་ཆགས་ཀྱིས་ཡུལ་སྣང་བའི་སྣང་བ་དང་། གཟུགས་འཛིན་
དབང་མངོན་ལ་གཟུགས་གཟུགས་སུ་སྣང་བ་རིགས་མཐུན་པའི་བག་
ཆགས་ཀྱི་ཡུལ་སྣང་བའི་སྣང་བ་ཡིན་པར་སྟོང་ཐུན་སོགས་སུ་གསལ་
བའི་ཕྱིར། གཞན་ཡང་། གཟུགས་འཛིན་དབང་མངོན་ལ་་་་་་
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པར་སྣང་བར་ཐལ། དེ་ལ་གཟུགས་གཟུགས་འཛིན་རྟོག་
པའི་ཞེན་གཞིར་ཡིན་པར་སྣང་བའི་ཕྱིར། དེར་ཐལ། དེ་མ་ཡིན་
ན་རྟོག་པའི་དབང་གིས་བཞག་ཙམ་གང་ཡིན། རྟོག་བྲལ་གྱི་ཤེས་པ་
ལ་མི་སྣང་དགོས་ཀྱང་། སྒྱུ་མ་རྟ་གླང་ཡིན་པ་རྟོག་བྲལ་གྱི་མིག་ཤེས་
ལ་སྣང་བ་དགག་ཏུ་མེད་པའི་ཕྱིར་ཏེ། བསྟན་བཅོས་ལས། གལ་
ཏེ་སྔོན་པོ་རྟོག་པའི་ཞེན་གཞི་ཡིན་པ་དེ་རྟོག་པའི་དབང་གིས་བཞག་
ཙམ་ཡིན་པའི་ཕྱིར་རྟོག་བྲལ་ལ་མི་སྣང་ངོ་སྙམ་ན། སྒྱུ་མ་རྟ་གླང་
ཡིན་པ་ཡང་རྟོག་བྲལ་ལ་མི་སྣང་བར་འགྱུར་ཏེ། རྟོག་པས་བཞག་
ཙམ་ཡིན་པའི་ཕྱིར། ཞེས་གསུངས། འོ་ན། འགྲེལ་བ་འཐད་
ལྡན་ལས། རགས་པར་སྣང་བ་ཡང་རྣམ་པར་རྟོག་པས་སྤྲུལ་བར་
རིག་པ་མ་ཡིན་ཏེ། གསལ་བར་སྣང་བའི་ཕྱིར། ཞེས་གསུངས་པ་
དང་འགལ་ལོ་ཞེ་ན། སྐྱོན་མེད་དེ། དེ་ནི་སྔོ་འཛིན་དབང་མངོན་
ལ་སྔོན་པོ་རགས་པར་སྣང་བ་ཙམ་རྟོག་པའི་དབང་གིས་བཞག་ཙམ་
མ་ཡིན་ཞེས་པའི་དོན་ཡིན་གྱི། དབང་ཤེས་ལ་སྣང་ན། རྟོག་པས་
236



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
བཞག་ ཙམ་ མ་ ཡིན་ པས་ ཁྱབ་ པ་ མ་ བསྟན་ པའི་ ཕྱིར། འོ་ ན།
སེམས་ཙམ་པ་མཐའ་དག་གིས་གཟུགས་འཛིན་དབང་མངོན་འཁྲུལ་
ཤེས་སུ་བཞེད་དམ་ཞེ་ན། ཁ་ཅིག་མི་བཞེད་དེ། སེམས་ཙམ་རྣམ་
བདེན་པས་དེ་མ་འཁྲུལ་བའི་ཤེས་པར་འདོད་པའི་ཕྱིར་ཏེ། དེས་སྔོ་
འཛིན་དབང་མངོན་ལ་སྔོན་པོ་རགས་པར་སྣང་བ་སྣང་བ་ལྟར་དུ་
གྲུབ་པར་འདོད་པའི་ཕྱིར་ཞེ་ན། མ་ཁྱབ་སྟེ། རྣམ་བདེན་པས་སྔོ་
འཛིན་དབང་མངོན་ལ་སྔོན་པོ་ཕྱིར་རོལ་དུ་སྣང་བར་འདོད་པའི་ཕྱིར།
རྣམ་ངེས་ཊཱིཀ་ཆེན་ལས། རྣམ་བདེན་པ་རྣམས་ཀྱིས་སྔོ་འཛིན་་་་
དབང་མངོན་ལ་སྔོན་པོ་ཕྱི་རོལ་དོན་དུ་སྣང་བའི་ཆ་ལ་མ་རིག་བག་
ཆགས་ཀྱིས་བསླད་པ་ཞུགས་པར་འདོད་ཅིང་སྔོན་པོ་རགས་པར་སྣང་
པའི་ཆ་ལ་མ་རིག་བག་ཆགས་ཀྱིས་བསླད་པ་ཅུང་ཟད་ཀྱང་མ་ཞུགས་
པར་འདོད་དོ། །ཞེས་ཁྱད་པར་ཕྱེ་ནས་གསུངས་པའི་ཕྱིར། འོ་ན།
ཐོགས་མེད་སྐུ་མཆེད་དང་། ཕྱོགས་གླང་ཡབ་སྲས་སོགས་རྣམ་་་་
བདེན་རྫུན་གང་དུ་བཞག་ཅེ་ན། སློབ་དཔོན་བྱང་ཆུབ་བཟང་པོས་
ཡེ་ཤེས་སྙིང་བོ་ཀུན་བཏུས་ཀྱི་འགྲེལ་བར་སྐུ་མཆེད་གཉིས་རྣམ་རྫུན་
པ་དང༌། ཕྱོགས་གླང་ཡབ་སྲས་རྣམ་བདེན་པར་གསུངས། སློབ་
དཔོན་ལྷ་ ཤཱཀ་གཉིས་ཕྱོགས་གླང་ཡབ་སྲས་ཀྱང་རྣམ་རྫུན་པར་་་་་
གསུངས་པ་ལྟར་རང་ལུགས་དེའི་རྗེས་སུ་འབྲང་ངོ༌། །གཉིས་པ་རང་
ལུགས་ བཞག་ པ་ ནི། གཟུགས་ གཟུགས་ ཀྱི་ གཞན་ དབང་།
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
237



བྱང་ཆུབ་ལོ་མ་དཔེ་ཚོགས།
ཀྱིས་གྲུབ་པའམ། དེར་སྒྲོ་འདོགས་པ་གཟུགས་ཀྱི་ཀུན་བཏགས།
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པས་སྟོང་བ། གཟུགས་ཀྱི་ཡོངས་གྲུབ། ཡང་གཟུགས་
གཞན་དབང་། གཟུགས་དང་གཟུགས་འཛིན་ཚད་མ་རྫས་གཞན་
ཡིན་པའམ། དེར་སྒྲོ་འདོགས་པ་ཀུན་བཏགས། དེ་གཉིས་ལས་
གཞན་གྱིས་ སྟོང་བ་ཡོངས་གྲུབ་ཏུ་འཇོག སྔར་བཤད་པ་ལྟར་་་་
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པའི་ཁས་ལེན་ཉན་ཐོས་སྡེ་བ་ལ་ཡོད་ཅིང༌། དེ་འགོག་པ་
ལ་ཐེག་བསྡུས་སུ་རིགས་པ་གསུམ་གསུངས་པ་ཡིན་ཏེ། མིང་གི་སྔ་
རོལ་བློ་མེད་ཕྱིར། །མང་བའི་ཕྱིར་དང་མ་ངེས་ཕྱིར། །དེ་ཡི་བདག་
ཉིད་བདག་མང་དང༌། །བདག་འདྲེས་འགལ་བས་འགྲུབ་པར་་་་་
འགྱུར། ། ཞེས་ གསུངས་ པས་ བསྟན་པའི་ཕྱིར་ཏེ། བློ་མེད་ཕྱིར།
བདག་ཉིད་འགལ་བས་འགྲུབ་པར་འགྱུར་ཅེས་པའི་རིགས་པ་གཅིག་
མང༌ བའི་ ཕྱིར། བདག་ མང་ འགལ་ བས་ འགྲུབ་ པར་ འགྱུར།
ཞེས་པའི་རིགས་པ་གཅིག མ་ངེས་ཕྱིར། བདག་འདྲེས་འགལ་
བས་འགྲུབ་པར་འགྱུར། །ཞེས་པའི་རིགས་པ་གཅིག་རྣམས་གསུངས་
པའི་ཕྱིར། རིགས་པ་གསུམ་གྱི་ངོས་འཛིན་ཀྱང་ཡོད་དེ། ལྟོ་ལྡིར་
བ་ལ་བུམ་པ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་
ཉིད་ཀྱིས་མ་གྲུབ་སྟེ། དེ་གྲུབ་ན་ལྟོ་ལྡིར་བ་ལ་བུམ་པ་ཞེས་པའི་བརྡ་
མ་སྦྱར་པའི་སྔ་རོལ་ནས། ལྟོ་ལྡིར་བ་མཐོང་བ་ན་བུམ་པའོ་སྙམ་
238



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི་བློ་སྐྱེ་དགོས་པ་ལ་དེ་མི་སྐྱེ་བའི་ཕྱིར། ཞེས་པ་དང་བོ་དང༌།
ལྷ་དབང་དེ་བརྒྱ་བྱིན་དང༌། གྲོང་འཇོམས་དང༌། རི་འཇོམས་ལ་
སོགས་པའི་མིང་དུ་མ་འཇུག་པའི་འཇུག་གཞིར་རང་གི་མཚན་ཉིད་
ཀྱིས་མ་གྲུབ་སྟེ། དེ་གྲུབ་ན་གང་ཟག་གཅིག་རྒྱུད་ཐ་དད་པ་དུ་མར་
འགྱུར་དགོས་པ་ལ་དེ་མི་འགྱུར་བའི་ཕྱིར། ཞེས་པ་གཉིས་པ་དང་།
རྒྱལ་རིགས་ཉེར་སྦས་དང༌། བྲམ་ཞེ་ཉེར་སྦས་གཉིས་ཉེར་སྦས་ཞེས་
པའི་མིང་གཅིག་འཇུག་པའི་འཇུག་གཞིར་རང་གི་མཚན་ཉིད་ཀྱིས་མ་
གྲུབ་སྟེ། དེ་གྲུབ་ན་གང་ཟག་དེ་གཉིས་རྒྱུད་གཅིག་ཏུ་འགྱུར་དགོས་
པ་ལ་དེ་མེད་པའི་ཕྱིར། ཞེས་པ་གསུམ་པ་ཡིན་པའི་ཕྱིར། གསུམ་
པ་རྩོད་པ་སྤང་བ་ལ། ཁོ་ན་རེ། དགོངས་འགྲེལ་ལས། གཞན་
དབང་ཀུན་བཏགས་ཀྱིས་སྟོང་བར་རྟོགས་པའི་ལམ་ལ་བརྟེན་ནས།
ཉན་རང་བྱང་སེམས་གསུམ་ ཀས་ མྱ་ངན་ལས་འདས་པ་ཐོབ་པར་
གསུངས་པ་མི་འཐད་པར་ཐལ། ཉན་རང་ལ་ཆོས་ཀྱི་བདག་མེད་
རྟོགས་པ་མེད་པ་ཁྱོད་འདོད་པའི་ཕྱིར་ཞེ་ན། མ་ཁྱབ་སྟེ། དེ་ལྟར་
གསུངས་པ་ཆོས་ཀྱི་བདག་མེད་ཀྱི་དབང་དུ་བྱས་པའི་མཚན་ཉིད་
གསུམ་ལ་དགོངས་པ་མ་ཡིན་གྱི། ཀུན་བཏུས་ལས། གཞན་་་་་
དབང་ཀུན་བཏགས་ཀྱིས་སྟོང་བ་ལ་གང་ཟག་གི་བདག་མེད་ཀྱི་དབང་
དུ་བྱས་པ་ཡང་ཡོད་པར་གསུངས་པ་ལྟར་གང་ཟག་གི་བདག་མེད་ཀྱི་
དབང་དུ་བྱས་པའི་ཡོངས་གྲུབ་རྟོགས་པའི་ལམ་ལ་བཞེད་པའི་ཕྱིར།
ཡང་ཁོ་ན་རེ། གཟུགས་གཟུགས་འཛིན་རྟོག་པའི་ཞེན་གཞིར་རང་
239



བྱང་ཆུབ་ལོ་མ་དཔེ་ཚོགས།
གི་མཚན་ཉིད་ཀྱིས་གྲུབ་པར་ཐལ། དེ་དེ་ལྟར་མི་རྟག་པ་ཡིན་པའི་
ཕྱིར་ཏེ། དེ་དེ་ལྟར་ཡོད། དེ་དེ་ལྟར་རྟག་པ་མ་ཡིན་པའི་ཕྱིར།
གཉིས་པ་མ་གྲུབ་ན། གཟུགས་ཆོས་ཅན། རྟག་པ་ཡིན་པར་ཐལ།
གཟུགས་འཛིན་རྟོག་པའི་ཞེན་གཞིར་རྟག་པ་ཡིན་པའི་ཕྱིར་ཞེ་ན།
མ་ཁྱབ་སྟེ། འོ་ན། གཟུགས་ཆོས་ཅན། དངོས་མེད་དུ་ཐལ།
གཟུགས་འཛིན་དབང་མངོན་ལ་སྣང་བ་ལྟར་དངོས་མེད་ཡིན་པའི་
ཕྱིར། ཁྱབ་པ་ཁས། མ་གྲུབ་ན། དེ་ཆོས་ཅན། གཟུགས་
འཛིན་དབང་མངོན་ལ་སྣང་བ་ལྟར་གྲུབ་པར་ཐལ། དེ་ལ་སྣང་བ་
ལྟར་དངོས་པོ་ཡིན་པའི་ཕྱིར། ཡང་ཁོ་ན་རེ། གཟུགས་གཟུགས་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་ཐལ།
དེ་དེ་ལྟར་གཞན་དབང་ཡིན་པའི་ཕྱིར། དེར་ཐལ། དེ་དེ་ལྟར་
ཡོད། དེ་དེ་ལྟར་ཀུན་བཏགས་མ་ཡིན་པའི་ཕྱིར་དང་། དེ་དེ་ལྟར་
ཡོངས་གྲུབ་ཡང་མ་ཡིན་པའི་ཕྱིར་ཞེ་ན། བར་བ་ལ་རྟགས་མ་གྲུབ་
ཀྱི་ལན་བྱེད། ཁ་ཅིག་གཟུགས་གཟུགས་འཛིན་རྟོག་པའི་ཞེན་་་་་
གཞིར་ཡོད་པ་མ་ཡིན་ཞེས་ལན་བྱེད་པ་མི་འཐད་དེ། བསྟན་བཅོས་
ལས། དེ་ཙམ་ཞིག་ཏུ་ནི་ཕུང་པོ་ལ་སོགས་པ་ཡོད་པས། དེ་ལྟར་
ཡོད་པར་འཛིན་པ་སྒྲོ་འདོགས་མ་ཡིན་གྱི། ཕུང་སོགས་ངོ་བོ་དེར་
རང་གི་མཚན་ཉིད་ཀྱིས་ཡོད་པར་འཛིན་པ་སྒྲོ་འདོགས་སོ། །ཞེས་
གསུངས་པའི་ཕྱིར། ཁ་ཅིག གཟུགས་གཟུགས་འཛིན་རྟོག་པའི་
ཞེན་གཞིར་མི་རྟག་པ་དང་གཞན་དབང་ཡིན་ཀྱང་། དེ་རང་གི་
240



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
མཚན་ཉིད་ཀྱིས་མ་གྲུབ་ཅེས་ལེན་འདེབས་པ་ནི་བཞག་གད་ཀྱི་གནས་
སོ། །ཡང་ཁོ་ན་རེ། གཟུགས་གཟུགས་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་ཡོད་པར་ཐལ། དེ་དེ་འཛིན་པའི་རྟོག་པའི་
ཞེན་གཞིར་གཟུགས་ཡིན་པའི་ཕྱིར་ཏེ། གཟུགས་གཟུགས་འཛིན་
རྟོག་པའི་ཞེན་གཞིར་གཟུགས་ཡོད་པའི་ཕྱིར་ན་མ་ཁྱབ། ཁ་ཅིག་
རྟགས་མ་གྲུབ་ཀྱི་ལན་འདེབས། དེ་ནི་མི་འཐད་དེ། གཟུགས་
གཟུགས་འཛིན་རྟོག་པའི་ཞེན་གཞི་ཡིན་པའི་གཟུགས་ཡོད་པའི་ཕྱིར།
དེར་ཐལ། དེའི་ཞེན་གཞི་དང༌། གཟུགས་ཀྱི་གཞི་མཐུན་ཡོད་
པའི་ཕྱིར། གཞན་ཡང༌། གཟུགས་འཛིན་རྟོག་པའི་ཞེན་གཞིར་
གཟུགས་ཡོད་པར་ཐལ། དེར་ཡོད་པའི་གཟུགས་ཡོད་པའི་ཕྱིར་ཏེ།
དེར་ ཡོད་ པ་ དང༌། གཟུགས་ ཀྱི་ གཞི་ མཐུན་ ཡོད་ པའི་ ཕྱིར་ ཏེ།
གཟུགས་འཛིན་རྟོག་པའི་ཡུལ་དུ་ཡོད་པ་དང་། གཟུགས་ཀྱི་གཞི་
མཐུན་ཡོད་པའི་ཕྱིར། དེར་ཐལ། རྟོག་ཡུལ་ན་ཡོད་པ་དང་།
གཟུགས་ཀྱི་གཞི་མཐུན་ཡོད་པའི་ཕྱིར། ཁོ་ན་རེ། གཟུགས་་་་
འཛིན་རྟོག་པའི་ཞེན་གཞིར་ཡོད་པའི་གཟུགས་ཡོད་ཀྱང༌། དེའི་
ཞེན་གཞིར་གཟུགས་མེད་པས་སྐྱོན་མེད་དོ་ཞེ་ན། འོ་ན། རང་
ཉིད་གཟུགས་ཡིན་ན། རང་འཛིན་རྟོག་པའི་ཞེན་གཞིར་རང་ཉིད་
མེད་དགོས་པར་ཐལ། གཟུགས་འཛིན་རྟོག་པའི་ཞེན་གཞིར་་་་་
གཟུགས་མེད་པ་ལ་རྒྱུ་མཚན་ཡང་དག་ཡོད་པའི་ཕྱིར། རྟགས་ཁས།
འདོད་ན། ཚད་མས་གཞལ་བའི་གཟུགས་ཆོས་ཅན། དེར་ཐལ།
241



བྱང་ཆུབ་ལོ་མ་དཔེ་ཚོགས།
དེའི་ཕྱིར། འདོད་ན། དེ་ཡོད་པར་ཐལ། གཟུགས་འཛིན་རྟོག་
པའི་ ཞེན་ གཞིར་ ཚད་ མས་ གཞལ་ བའི་ གཟུགས་ ཡོད་ པའི་ ཕྱིར།
དེར་ ཐལ། དེའི་ཞེན་གཞིར་ཡོད་ པའི་ གཟུགས་ ཡོད་ པའི་ཕྱིར།
ལན་མེད་དོ། ཁོ་ན་རེ། རང་གི་མཚན་ཉིད་ཀྱིས་གྲུབ་པའི་་་་་
གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པའི་གཟུགས་ཡོད་པར་ཐལ། གཟུགས་འཛིན་རྟོག་པའི་ཞེན་་་་་
གཞིར་ གཟུགས་ ཡོད་ པའི་ ཕྱིར། རྟགས་ ཁས། འདོད་ ན།
གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པའི་གཟུགས་ཡོད་པར་ཐལ་ལོ། །འདོད་ན། ཞེན་གཞི་དེར་རང་
གི་མཚན་ཉིད་ཀྱིས་གྲུབ་པ་དང༌། གཟུགས་ཀྱི་གཞི་མཐུན་ཡོད་པར་
ཐལ་ལོ། །འདོད་མི་ནུས་ཏེ། གཞི་གྲུབ་ན་དེ་འདྲའི་གཞི་མཐུན་མ་
ཡིན་དགོས་པའི་ཕྱིར་ཞེ་ན། ཁ་ཅིག ཐལ་སྐོར་འདིའི་སྔ་མ་ལ་མ་
ཁྱབ་པའི་ལན་བྱེད་དོ། །འོ་ན། ཤེས་བྱ་ཆོས་ཅན། ཡོད་ན་རང་
འཛིན་ རྟོག་ པའི་ ཞེན་ གཞིར་ རང་ ཉིད་ ཡོད་ དགོས་ པར་ ཐལ།
གཟུགས་འཛིན་རྟོག་པའི་ཞེན་གཞིར་གཟུགས་ཡོད་པ་ཁྱེད་རང་གིས་
ཀྱང་ཁས་བླངས་པའི་ཕྱིར། འདོད་ན་སོང་། རང་གི་མཚན་ཉིད་
ཀྱིས་གྲུབ་པ་དང༌། གཟུགས་ཀྱི་གཞི་མཐུན་ཆོས་ཅན། དེར་ཐལ།
དེའི་ཕྱིར། འདོད་ན། གཟུགས་འཛིན་རྟོག་པའི་ཞེན་གཞིར་་་
རང་གི་མཚན་ཉིད་ཀྱིས་གྲུབ་པ་དང་། གཟུགས་ཀྱི་གཞི་མཐུན་ཡོད་
པར་ཐལ། རང་གི་མཚན་ཉིད་ཀྱིས་གྲུབ་པ་དང་། གཟུགས་ཀྱི་
242



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཞི་མཐུན་འཛིན་པའི་རྟོག་པའི་ཞེན་གཞིར་དེ་འདྲའི་གཞི་མཐུན་
ཡོད་པའི་ཕྱིར། །སོམས་ཤིག རང་ལུགས་ནི། ཐལ་འགྱུར་ཕྱི་མ་
ལ་མ་ཁྱབ་བོ། །དེས་ན། ཁ་ཅིག གཟུགས་གཟུགས་འཛིན་རྟོག་
པའི་ཞེན་གཞིར་ཡོད་ཀྱང༌། གཟུགས་འཛིན་རྟོག་པའི་ཞེན་གཞིར་
གཟུགས་དང༌། གཟུགས་ཡིན་པ་མེད་ཅེས་པ་ནི་ཚིག་གི་རི་མོ་ཙམ་
མོ། །ཡང་ཁ་ཅིག གཟུགས་འཛིན་རྟོག་པའི་ཞེན་གཞིར་གཟུགས་
ཡོད་པ་མི་བཟོད་པར། དེའི་ཞེན་གཞིར་རྟག་དངོས་ཀྱིས་སྟོང་བའི་
གཟུགས་ཡོད་པ་དང་། ཞེན་གཞི་དེར་རྟག་དངོས་ཀྱིས་སྟོང་བ་་
དང་། གཟུགས་ཀྱི་གཞི་མཐུན་ཁས་ལེན་པ་ནི། བློ་གྲོས་རྩིངས་པ་
གོ་བར་བྱེད་དོ། ། ཡང་ཁོ་ན་རེ། གཟུགས་དང་གཟུགས་འཛིན་
པའི་རྣམ་མཁྱེན་རྫས་གཞན་གྱིས་སྟོང་བ་དེ་གཟུགས་འཛིན་པའི་རྣམ་
མཁྱེན་གྱི་སྟོང་ཉིད་ཡིན་པར་ཐལ། གཟུགས་དང་གཟུགས་འཛིན་
ཚད་མ་རྫས་གཞན་གྱིས་སྟོང་པ་དེ། གཟུགས་འཛིན་ཚད་མའི་སྟོང་
ཉིད་དུ་ཁྱོད་ཀྱིས་ཁས་བླངས་པའི་ཕྱིར། འདོད་ན། སྐྱེས་བུ་ལྷས་
བྱིན་གྱི་གཟུགས་དང་དེ་འཛིན་པའི་རྣམ་མཁྱེན་རྫས་གཞན་གྱིས་སྟོང་
བ་དེ་སྐྱེས་བུ་ལྷས་བྱིན་གྱི་གཟུགས་འཛིན་པའི་རྣམ་མཁྱེན་གྱི་སྟོང་
ཉིད་ཡིན་པར་ཐལ་ལོ། །འདོད་ན། དེ་ཆོས་ཅན། རང་བཞིན་
རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཡིན་པར་ཐལ། རྣམ་་་
མཁྱེན་གྱི་སྟོང་ཉིད་ཡིན་པའི་ཕྱིར། དེ་ལ་ཁྱབ་པ་ཡོད་དེ། སྤྱིར་
རྣམ་མཁྱེན་གྱི་སྟོང་ཉིད་ཡིན་ན། ངོ་བོ་ཉིད་སྐུ་ཡིན་དགོས་པའི་
243



བྱང་ཆུབ་ལོ་མ་དཔེ་ཚོགས།
ས
=
ཕྱིར་ཏེ། རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཡོད་
པའི་ཕྱིར་ཏེ། གློ་བུར་རྣམ་དག་གི་ཆར་གྱུར་བའི་ངོ་བོ་ཉིད་སྐུ་ཡོད་
པའི་ཕྱིར་ཞེ་ན། འདིར་མ་ཁྱབ་སྟེ། དེ་ནི་དེ་ཡིའང་དེ་ཉིད་་་་
ཡིན། ། ཞེས་པའི་འང་སྒྲ་གསུངས་པ་ཉིད་ཀྱིས་ལུགས་འདི་ལ་རང་
བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་བཞག་དཀའ་བའི་
ཕྱིར་དང༌། ཁུངས་གཞན་གསལ་བར་མི་འབྱུང་ཞིང་། གལ་ཏེ་ཆ་
འདྲ་ཙམ་བྱུང་ནའང་དེས་རིགས་པའི་དབང་ཕྱུག་གི་གཞུང་འགོག་མི་
ནུས་པའི་ཕྱིར། ཁོ་ན་རེ། རང་བཞིན་རྣམ་དག་གི་ཆར་གྱུར་པའི་
ངོ་བོ་ཉིད་སྐུ་ཡོད་པར་ཐལ། རྣམ་མཁྱེན་རྣམ་མཁྱེན་ཞེས་པའི་སྒྲ་
འཇུག་པའི་འཇུག་གཞིར་རང་གི་མཚན་ཉིད་ཀྱིས་མ་གྲུབ་པ་དེ་ཡིན་
པའི་ཕྱིར་ཞེ་ན། རྟགས་མ་གྲུབ་པ་ཡིན་ཏེ། དེ་རྣམ་མཁྱེན་གྱི་
གཞལ་ བྱའི་ སྟོང་ ཉིད་ དུ་ བྱ་ དགོས་ པའི་ ཕྱིར། ཡང་ ཁོ་ ན་ རེ།
མཐའ་གཅིག་ཏུ་ཡུལ་དང་ཡུལ་ཅན་གྱི་སྟོང་ཉིད་མི་འགལ་བ་དེ་མི་
འཐད་པར་ཐལ། གཟུགས་གཟུགས་འཛིན་རྣམ་མཁྱེན་དང་རྫས་
གཞན་གྱིས་སྟོང་བ་གཟུགས་ཀྱི་སྟོང་ཉིད་དང༌། གཟུགས་འཛིན་
པའི་རྣམ་མཁྱེན་གཟུགས་དང་རྫས་གཞན་གྱིས་སྟོང་བ་གཟུགས་་་་་
འཛིན་པའི་རྣམ་མཁྱེན་གྱི་སྟོང་ཉིད་ཁོ་ན་ཡིན་པའི་ཕྱིར་ཞེས་པ་ནི་
འོས་པ་མ་ཡིན་པའི་ཞིབ་ཆ་བློས་སྦྱར་བ་སྟེ། འོ་ན། ཤེས་བྱ་ཆོས་
ཅན། གཟུགས་གཟུགས་འཛིན་པའི་རྣམ་མཁྱེན་དང་རྫས་གཞན་
མ་ཡིན་པར་རྟོགས་པའི་གང་ཟག་ཡིན་ན། གཟུགས་འཛིན་པའི་
244



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
-
རྣམ་མཁྱེན་གཟུགས་དང་རྫས་གཞན་མ་ཡིན་པར་རྟོགས་པའི་གང་
ཟག་ཡིན་པས་མ་ཁྱབ་ པར་ ཐལ། དམ་བཅའ་འཐད་པའི་ཕྱིར།
འདོད་མི་ནུས་ཏེ། གཟུགས་གཟུགས་འཛིན་པའི་ཚད་མ་དང་རྫས་
གཞན་མ་ཡིན་པར་རྟོགས་པའི་གང་ཟག་ཡིན་ན། གཟུགས་འཛིན་
ཚད་མ་གཟུགས་དང་རྫས་གཞན་མ་ཡིན་པར་རྟོགས་པའི་གང་ཟག་
ཡིན་ དགོས་ པའི་ ཕྱིར་ ཏེ། དེ་ ཡང་ རྩོད་ པ་ མཚུངས་ ཕྱིར་ དང་།
ཞེས་གསུངས་པའི་ཕྱིར་ཏེ། སྔ་མ་ཡིན་ན་གཟུགས་དང་གཟུགས་
འཛིན་ཚད་མ་རྫས་གཞན་མ་ཡིན་པར་རྟོགས་ པའི་གང་ཟག་ཡིན་
དགོས། དེ་ཡིན་ན་གཟུགས་འཛིན་ཚད་མ་དང་གཟུགས་རྫས་་་་་
གཞན་གྱིས་སྟོང་བར་རྟོགས་པའི་གང་ཟག་ཡིན་དགོས། དེ་ཡིན་ན་
གཟུགས་འཛིན་ཚད་མ་གཟུགས་དང་རྫས་གཞན་མ་ཡིན་པར་རྟོགས་
པའི་གང་ཟག་ཡིན་དགོས་པའི་ཕྱིར། གཉིས་པ་འདུས་མ་བྱས་ལ་
སྦྱར་ ནས་ ངོས་ བཟུང་ བ་ ནི། དགག་ གཞག་ སྤང་ གསུམ་ ལས།
དང་པོ་ཊཱིཀ་བྱེད་ཁ་ཅིག ནམ་མཁའ་ནམ་མཁའི་གཞན་དབང་།
དེ་དེ་འཛིན་པའི་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པ་ནམ་མཁའི་ཀུན་བཏགས་དེ་དེར་མ་གྲུབ་པ་དེའི་ཡོངས་གྲུབ་ཡིན་
ཟེར། འོ་ན། ནམ་མཁའ་དེ་ནམ་མཁའི་ཡོངས་གྲུབ་ཀྱི་སྟོང་གཞི་
ཆོས་ཅན་དུ་གྱུར་པའི་གཞན་དབང་ཡིན་པར་ཐལ། དེ་དེའི་གཞན་
དབང་ཡིན་པའི་ཕྱིར། རྟགས་ཁས། འདོད་མི་ནུས་ཏེ། ནམ་
མཁའི་ཡོངས་གྲུབ་ཀྱི་སྟོང་གཞི་ཆོས་ཅན་དུ་གྱུར་པའི་ཀུན་བཏགས་
245



བྱང་ཆུབ་ལོ་མ་དཔེ་ཚོགས།
ཡིན་པའི་ཕྱིར། དེ་དེར་ཐལ། ནམ་མཁའི་ཡོངས་གྲུབ་ཀྱི་སྟོང་
གཞི་ ཆོས་ ཅན་ དུ་ གྱུར་ པའི་ ཀུན་ བཏགས་ ཅིག་ ཡོད་ པ་ གང་ ཞིག
ནམ་མཁའ་ལས་གཞན་དེའི་མཚན་གཞི་མི་འཐད་པའི་ཕྱིར། དང་
བོ་དེར་ཐལ། ནམ་མཁའི་ཡོངས་གྲུབ་ཀྱི་སྟོང་གཞི་ཆོས་ཅན་དང་།
ཀུན་བཏགས་ཀྱི་གཞི་མཐུན་ཡོད་པའི་ཕྱིར་ཏེ། ནམ་མཁའ་དེ་དེ་
ཡིན་པའི་ཕྱིར། གཞན་ཡང་། ནམ་མཁའ་ནམ་མཁའི་གཞན་་
དབང་ཡིན་པ་མི་འཐད་པར་ཐལ། ནམ་མཁའི་གཞན་དབང་་་་
གཞན་དབང་ཡིན་པའི་ཕྱིར། དེར་ཐལ། ནམ་མཁའི་གཞན་་་་
དབང་རང་དང་ངོ་བོ་ཐ་དད་པའི་རྒྱུ་ལས་འབྱུང་ཞིང་ངོ་བོ་གཅིག་
པའི་རྒྱུ་ལས་མི་སྐྱེ་བ་ནམ་མཁའི་གཞན་དབང་སྐྱེ་བ་ངོ་བོ་ཉིད་མེད་
པའི་དོན་དུ་བྱ་དགོས་པའི་ཕྱིར། དེར་ཐལ། དགོངས་འགྲེལ་
ལས། དེ་ནི་རྐྱེན་གཞན་གྱི་སྟོབས་ཀྱིས་བྱུང་བ་ཡིན་གྱི། རང་གི་
བདག་ཉིད་ཀྱིས་མ་ཡིན་པས་དེའི་ཕྱིར་དེ་ནི་སྐྱེ་བ་ངོ་བོ་ཉིད་མེད་ཅེས་
སོགས་གསུངས་པའི་ཕྱིར། ཁྱབ་སྟེ། དེ་ལ་སྐྱེ་བ་ངོ་བོ་ཉིད་མེད་
ཚུལ་འཆད་དགོས་པ་གང་ཞིག གཞན་མི་འཐད་པའི་ཕྱིར། ཁོ་
ན་རེ། འདུས་མ་བྱས་རྣམས་ལ་གཞན་དབང་མཚན་ཉིད་པ་དང་སྐྱེ་
བ་ངོ་བོ་ཉིད་མེད་ཚུལ་སོགས་མི་སྦྱོར་རོ། །ཟེར་ན། དེ་མི་འཐད་
པར་ཐལ། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་
ལའང་མཚན་ཉིད་གསུམ་གསུམ་དང་། ངོ་བོ་ཉིད་མེད་པ་གསུམ་
གསུམ་སྦྱོར་དགོས་པའི་ཕྱིར་ཏེ། བསྟན་བཅོས་ལས། དེ་ལྟར་
_246



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཟུགས་ཕུང་ལ་ཇི་ལྟར་སྦྱར་བ་བཞིན་དུ། ཕུང་བོ་ལྷག་མ་བཞི་
དང་། སྐྱེ་མཆེད་བཅུ་གཉིས་དང་། རྟེན་འབྲེལ་བཅུ་གཉིས་དང་།
ཟས་བཞི་དང༌། ཁམས་དྲུག་དང་། ཁམས་བཅོ་བརྒྱད་པོ་རེ་རེ་ལ་
མཚན་ཉིད་གསུམ་གསུམ་སྦྱར་བར་གསུངས་སོ་ཞེས་དང་། དེ་དག་
ནི་སྔར་འགལ་སྤོང་གི་དྲི་བའི་སྐབས་སུ་གཟུགས་ཕུང་ནས་ལམ་གྱི་
ཡན་ལག་གི་བར་རེ་རེ་ལའང་མཚན་ཉིད་གསུམ་གསུམ་གྱི་འཇོག་
ལུགས་བྱས་ནས། དེ་ལ་དགོངས་ནས་སྟོན་པས་ངོ་བོ་ཉིད་མེད་པ་
གསུམ་དུ་བཤད་པར་བདག་གིས་གོའོ། ། ཞེས་དོན་དམ་ཡང་དག་
འཕགས་ ཀྱིས་ སྟོན་ པ་ ལ་ གསོལ་ བའོ། ། ཞེས་ གསུངས་ པའི་ ཕྱིར།
གཞན་ཡང་། ཤེས་བྱ་ཆོས་ཅན། ནམ་མཁའི་གཞན་དབང་་་་
གཞན་དབང་ཡིན་པར་ཐལ། ནམ་མཁའི་གཞན་དབང་བདེན་
པར་གྲུབ་པའི་ཕྱིར། མ་གྲུབ་ན། ནམ་མཁའི་ཡོངས་གྲུབ་བདེན་
པར་མ་གྲུབ་པར་ཐལ། མ་གྲུབ་པ་དེའི་ཕྱིར། ཁྱབ་སྟེ། ཆོས་
དེའི་གཞན་དབང་བདེན་པར་མེད་ན་ཆོས་དེའི་ཆོས་ཉིད་བདེན་པར་
མེད་དགོས་པ་སེམས་ཙམ་པ་དང་ངོ་བོ་ཉིད་མེད་པར་སྨྲ་བའི་གྲུབ་
མཐའི་གཤིས་བབ་ཡིན་པའི་ཕྱིར། དེར་ཐལ། བསྟན་བཅོས་་་་
ལས། ཆོས་ཅན་རྟེན་འབྲེལ་དང་ཆོས་ཉིད་དོན་དམ་པའི་བདེན་པ་
གཉིས་རྟེན་དང་བརྟེན་པར་གསུངས་པ་ནི་ཐ་སྙད་པའི་ཤེས་ངོར་ཡིན་
ལ། མཉམ་བཞག་ཟག་མེད་ ཀྱི་ རིག་ ཤེས་ ཀྱི་ངོར་ མ་ ཡིན་ པས།
དེའི་ངོ་ན་ཆོས་ཉིད་ཡོད་ཀྱང་། ཆོས་ཅན་མེད་པ་མི་འགལ་མོད།
247



བྱང་ཆུབ་ལོ་མ་དཔེ་ཚོགས།
•ནས་
ཆོས་རྣམས་རང་གི་མཚན་ཉིད་ཀྱིས་གནས་ཚུལ་ལ་ཇི་ལྟར་ཡོད་དཔྱོད་
པའི་དོན་དམ་དུ་ཡོད་པ་ལ་ནི། ཆོས་ཅན་མེད་ན་ཆོས་ཉིད་ཡན་
གར་བ་ལ་གནས་པའི་མཐུ་མེད་པས། གཞན་དབང་གི་རྟེན་འབྲེལ་
རང་བཞིན་གྱིས་གྲུབ་པས་སྟོང་ན། ཡོངས་གྲུབ་ཀྱང་རང་གི་མཚན་
ཉིད་ཀྱིས་མ་གྲུབ་པར་འགྱུར་ཞེས་ལུགས་སྔ་མས་ཀྱང་སྨྲ་ལ། ལུགས་
འདིས་ཀྱང་དེ་ལྟར་སྨྲ་ སྟེ། འདུས་བྱས་ རབ་ ཏུ་ མ་གྲུབ་ པས། །
འདུས་ མ་ བྱས་ ནི་ ཇི་ ལྟར་གྲུབ། ། ཅེས་ གསུངས་ ལ། མདོ་ལས།
གཟུགས་ཉིད་ཀྱང་མི་དམིགས་ན། གཟུགས་ཀྱི་དེ་བཞིན་ཉིད་་་་
དམིགས་པར་ལྟ་ག་ལ་འགྱུར། ཞེས་གསུངས་པ་བཞིན་དུ་ལུགས་
གཉིས་ ཀས་ ལན་ དུ་ མར་ གསུངས་ སོ། ། ཞེས་ གསུངས་ པའི་ ཕྱིར།
ཡང་ཊིཀ་བྱེད་ཁ་ཅིག དེ་ལྟར་གཟུགས་ཕུང་ལ་ཇི་ལྟར་སྦྱར་བ་
བཞིན་ཞེས་སོགས་སྔར་དྲངས་པའི་ལུང་གི་གཏིང་མ་དཔོག་པར་ནམ་
མཁའི་གཞན་དབང་གཞན་དབང་མཚན་ཉིད་པར་འཇོག་མི་ཤེས་
ཤིང་། ཆོས་ཅན་རྟེན་འབྲེལ་དང་། ཞེས་སོགས་དྲངས་མ་ཐག་
པའི་བསྟན་བཅོས་ཀྱི་དགོངས་པ་བོར་མ་བདེ་ནས། ནམ་མཁའི་
ཡོངས་གྲུབ་ཡོངས་གྲུབ་མ་ཡིན་ཞེས་སྨྲ་བར་བྱེད། འོ་ན། ཤེས་བྱ་
ཆོས་ཅན། ཡུམ་གྱི་མདོས་སྟོང་ཉིད་དབྱེ་གཞིར་བྱས་ནས་སྟོང་ཉིད་
ཉི་ཤུ་དང་བཅུ་དྲུག་གི་དབྱེ་བ་མཛད་པ་མི་འཐད་པར་ཐལ། སྟོང་
བ་ ཉིད་ སྟོང་ བ་ ཉིད་ དང༌། འདུས་ མ་ བྱས་ སྟོང་ བ་ ཉིད་ དང༌།
དོན་དམ་པ་སྟོང་བ་ཉིད་སོགས་སྟོང་བ་ཉིད་མ་ཡིན་པར་བྱ་དགོས་
248



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི་ཕྱིར། མ་གྲུབ་ན་སོང་། འོ་ན། འདུས་མ་བྱས་སྟོང་བ་ཉིད་
སྟོང་བ་ཉིད་ཡིན་པར་ཐལ། མ་གྲུབ་པ་དེའི་ཕྱིར། འདོད་ན་སོང་།
ནམ་ མཁའི་ སྟོང༌ ཉིད་ སྟོང་ ཉིད་ ཡིན་ པར་ ཐལ་ ལོ། ། ཡང་ ན།
འདུས་མ་བྱས་ཀྱི་ཡོངས་གྲུབ་བདེན་པར་མ་གྲུབ་པར་ཐལ། འདུས་
མ་བྱས་ཀྱི་གཞན་དབང་བདེན་པར་མ་གྲུབ་པའི་ཕྱིར། འཁོར་་་་
གསུམ། གཞན་ཡང་། རང་ཉིད་ཀྱི་ཡོངས་གྲུབ་བདེན་པར་གྲུབ་
པར་ ཐལ། རང་ ཉིད་ ཀྱི་ ཆོས་ ཅན་ བདེན་ པར་ གྲུབ་ པའི་ ཕྱིར།
ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། རང་ཉིད་ཀྱི་ཡོངས་
གྲུབ་བདེན་པར་མེད་པར་ཐལ། རང་ཉིད་ཀྱི་ཆོས་ཅན་རྟོག་པའི་
དབང་གིས་བཞག་ཙམ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་
ཡོད་པའི་ཕྱིར། མ་གྲུབ་ན་སོང་། དེར་ཐལ། ནམ་མཁའི་་༌་
ཡོངས་གྲུབ་བདེན་པར་མེད་པ་ལ་རྒྱུ་མཚན་ཡང་དག་ཡོད་པའི་ཕྱིར།
རྟགས་ ཁས། རྩ་ བར་ འདོད་ ན་ སོང༌། སྟོང་ ཉིད་ ཆོས་ ཅན།
དེར་ཐལ། དེའི་ཕྱིར། རྟགས་སླ། འདོད་ན་སོང་། ཤེས་བྱ་
ཆོས་ཅན། ཆོས་དེའི་གཞན་དབང་དངོས་པོར་མ་གྲུབ་ན། ཆོས་
དེའི་ཡོངས་གྲུབ་བདེན་པར་མེད་དགོས་པར་ཐལ། དེ་བདེན་པར་
མ་གྲུབ་ན། དེ་ལྟར་དགོས་པའི་ཕྱིར། འདོད་ན། སྟོང་ཉིད་ཀྱི་
ཡོངས་གྲུབ་བདེན་པར་མ་གྲུབ་པར་ཐལ། སྟོང་ཉིད་ཀྱི་གཞན་་
དབང་དངོས་པོར་མ་གྲུབ་པའི་ཕྱིར། འཁོར་གསུམ། གཞན་་་་
ཡང་། ནམ་མཁའ་དང་ནམ་མཁའ་འཛིན་པའི་ཚད་མ་རྫས་གཞན་
249



བྱང་ཆུབ་ལོ་མ་དཔེ་ཚོགས།
གྱིས་སྟོང་བ། ནམ་མཁའི་ཡོངས་གྲུབ་ཏུ་ཁས་བླངས་པ་ལ་ཉེས་པ་
མེད་པར་ཐལ། ནམ་མཁའ་ནམ་མཁའ་འཛིན་པའི་རྟོག་པའི་ཞེན་
གཞིར་རང་གི་མཚན་ཉིད་ཀྱིས་མ་གྲུབ་པ་ནམ་མཁའི་ཡོངས་གྲུབ་ཡིན་
པ་གང་ཞིག དེ་དང་ནམ་མཁའ་དང་ནམ་མཁའ་འཛིན་པའི་ཚད་
མ་རྫས་གཞན་གྱིས་སྟོང་བ་ཀུན་བཏགས་སུ་མཚུངས་པ་ཁྱེད་ཀྱིས་ཁས་
བླངས་པའི་ཕྱིར། འདོད་ན། འོ་ན། ཡུམ་གྱི་མདོ་ལས་མེད་
ཅེས་བྱ་བ་ཐམས་ཅད་ཀྱིས་ཀུན་བཏགས་འགོག་པ་གཟུགས་འཛིན་
རྫས་གཞན་གྱི་ཀུན་བཏགས་འགོག་པ་ཁོ་ན་ལ་བྱས་ཀྱང་ཉེས་པ་མེད་
པར་ཐལ། རང་ཉིད་དང་རང་ཉིད་འཛིན་པའི་ཚད་མ་རྫས་གཞན་
གྱིས་སྟོང་བ་རང་ཉིད་ཀྱི་ཡོངས་གྲུབ་ཡིན་པར་ཐལ། རང་ཉིད་ཡོད་
པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར། རྟགས་
ཁས་ལེན་གྱི་སྟེང་དུ་སོང་། འདོད་མི་ནུས་ཏེ། བསྟན་བཅོས་ལས།
ཡུམ་གྱི་མདོ་ལས་མེད་ཅེས་གསུངས་པ་ཐམས་ཅད་ཀྱིས་ཀུན་བཏགས་
འགོག་པ་ཐེག་བསྡུས་ལས་གསུངས་པ་རྣམས་ལ། དགོངས་འགྲེལ་
གྱི་ཀུན་བཏགས་འགོག་ཚུལ་འདི་མི་ཤེས་ན། གཟུང་འཛིན་རྫས་
གཞན་གྱི་ཀུན་བཏགས་ཁོ་ན་ལ་བཤད་པས། རྣལ་འབྱོར་སྤྱོད་པ་བ་
དག་གི་ལུགས་ལའང་ཆེས་མི་རིགས་པ་དུ་མ་ཞིག་སྨྲ་དགོས་ལ་ཞེས་
གསུངས་པའི་ཕྱིར། ཁ་ཅིག ནམ་མཁའ་ནམ་མཁའ་འཛིན་པའི་
རྟོག་པའི་ཞེན་གཞིར་དོན་དམ་པར་མ་གྲུབ་པ་ནམ་མཁའི་ཡོངས་གྲུབ་
ཡིན་ཟེར་ན། མི་འཐད་པར་ཐལ། མདོ་སྡེ་པས་དེ་རྟོགས་པའི་
250



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཕྱིར། དེར་ཐལ། མདོ་སྡེ་བས་ནམ་མཁའ་དོན་དམ་པར་དོན་
བྱེད་མི་ནུས་པར་རྟོགས་པའི་ཕྱིར་ཏེ། དེས་ནམ་མཁའ་རང་མཚན་
མ་ཡིན་པར་རྟོགས་པའི་ཕྱིར་ཏེ། དེས་ནམ་མཁའ་སྤྱི་མཚན་དུ་
རྟོགས་པའི་ཕྱིར་ཏེ། དེས་དེ་ཀུན་བཏགས་སུ་རྟོགས་པའི་ཕྱིར།
མ་གྲུབ་ན། ནམ་མཁའི་སྟེང་དུ་ཀུན་བཏགས་ཚད་མས་གྲུབ་པའི་
གང་ཟག་ཡིན་ན་དེའི་སྟེང་དུ་ཡོངས་གྲུབ་ཚད་མས་གྲུབ་པའི་གང་
ཟག་ཡིན་དགོས་ པར་ ཐལ། མ་གྲུབ་པ་དེའི་ཕྱིར། འདོད་ན།
ཧ་ཅང་ཐལ་ལོ། ། གཉིས་པ་རང་ལུགས་ནི་ནམ་མཁའ་འཛིན་པའི་
ཚད་མ་ནམ་མཁའི་གཞན་དབང་། ནམ་མཁའ་འཛིན་པའི་ཚད་མ་
ནམ་མཁའ་འཛིན་པའི་ཚད་མ་ཞེས་པའི་སྒྲ་འཇུག་པའི་འཇུག་གཞིར་
རང་གི་མཚན་ཉིད་ཀྱིས་གྲུབ་པའམ། དེར་སྒྲོ་འདོགས་པ་ནམ་་་
མཁའི་ཀུན་བཏགས། དེ་དེ་ལྟར་སྒྲ་འཇུག་པའི་འཇུག་གཞིར་རང་
གི་མཚན་ཉིད་ཀྱིས་མ་གྲུབ་པ་ནམ་མཁའི་ཡོངས་གྲུབ་སྟེ། འདུས་མ་
བྱས་ཀྱི་ཆོས་གཞན་རྣམས་ལ་ཡང་དེ་བཞིན་དུ་སྦྱོར་རོ། །གསུམ་པ་
རྩོད་པ་སྤང་བ་ནི། ཁོ་ན་རེ། ནམ་མཁའ་འཛིན་པའི་ཚད་མའི་
སྟོང་ཉིད་དང༌། ནམ་མཁའི་སྟོང་ཉིད་ཡིན་ཁྱབ་མཉམ་ཡིན་པར་
ཐལ། དམ་བཅའ་དེའི་ཕྱིར། འདོད་ན། ནམ་མཁའི་སྟོང་ཉིད་
ཆོས་ཅན། འདུས་བྱས་ཀྱི་སྟོང་ཉིད་ཡིན་པར་ཐལ། ནམ་མཁའ་
འཛིན་པའི་ཚད་མའི་སྟོང་ཉིད་ཡིན་པའི་ཕྱིར་ཏེ། ནམ་མཁའི་སྟོང་
ཉིད་ཡིན་པའི་ཕྱིར། རྟགས་ཁས། འདོད་མི་ནུས་ཏེ། འདུས་
251



བྱང་ཆུབ་ལོ་མ་དཔེ་ཚོགས།
མ་བྱས་སྟོང་བ་ཉིད་ཡིན་པའི་ཕྱིར། མ་གྲུབ་ན། ནམ་མཁའ་ཆོས་
ཅན། ཁྱོད་ཀྱི་སྟོང་ཉིད་དེ་འདུས་མ་བྱས་སྟོང་བ་ཉིད་ཡིན་པར་
ཐལ། ཁྱོད་འདུས་མ་བྱས་ཀྱི་ཆོས་ཡིན་པའི་ཕྱིར། གཞན་ཡང་།
ནམ་མཁའ་འཛིན་པའི་ཚད་མའི་སྟོང་ཉིད་ཆོས་ཅན། འདུས་མ་
བྱས་སྟོང་བ་ཉིད་ཡིན་པར་ཐལ། ནམ་མཁའི་སྟོང་ཉིད་ཡིན་པའི་
ཕྱིར། རྟགས་ཁས། འདོད་མི་ནུས་ཏེ། འདུས་བྱས་ སྟོང་བ་
ཉིད་ཡིན་པའི་ཕྱིར། མ་གྲུབ་ན། ནམ་མཁའ་འཛིན་པའི་ཚད་མ་
ཆོས་ཅན། ཁྱོད་ཀྱི་སྟོང་ཉིད་འདུས་བྱས་སྟོང་བ་ཉིད་ཡིན་པར་ཐལ།
ཁྱོད་འདུས་བྱས་ཡིན་པའི་ཕྱིར་ཞེ་ན། ་ ཐལ་འགྱུར་སྔ་ཕྱི་རྣམས་ཀྱིས་
གནོད་པར་མི་འགྱུར་པའི་ཕྱིར་ཏེ། ལུགས་འདི་ལ་འདུས་བྱས་སྟོང་
བ་ ཉིད་ དང༌། འདུས་ མ་ བྱས་ སྟོང་ བ་ ཉིད་ མི་ འགལ་ བ་ དང་།
ནང་སྟོང་བ་ཉིད་དང༌། ཕྱི་སྟོང་བ་ཉིད་ཀྱང་མི་འགལ་བར་བྱ་་་༌
དགོས་པའི་ཕྱིར་ཏེ། སྔར་དེ་ནི་དེ་ཡིའང་དེ་ཉིད་ཡིན། །ཅེས་པའི་
གཞུང་དོན་བཤད་པ་ལས་གྲུབ་པའི་ཕྱིར། ཡང་ཁོ་ན་རེ། ནམ་
མཁའ་ནམ་མཁའ་ཞེས་པའི་སྒྲ་འཇུག་པའི་འཇུག་གཞིའམ། ནམ་
མཁའ་ནམ་མཁའ་འཛིན་པའི་རྟོག་པའི་ཞེན་གཞིར་རང་གི་མཚན་
ཉིད་ཀྱིས་མ་གྲུབ་པ། ཡོངས་གྲུབ་མཚན་ཉིད་པར་བྱེད་པ་མི་འཐད་
པར་ཐལ། མདོ་སྡེ་བས་དེ་རྟོགས་པའི་ཕྱིར། དེར་ཐལ། མདོ་
སྡེ་བས་ནམ་མཁའ་རང་གི་མཚན་ཉིད་ཀྱིས་མ་གྲུབ་པར་རྟོགས་པའི་
ཕྱིར། དེར་ཐལ། དེས་ནམ་མཁའ་རང་མཚན་མ་ཡིན་པར་་་་་
252



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྟོགས་པའི་ཕྱིར་ཞེ་ན། མ་ཁྱབ་སྟེ། མདོ་སྡེ་བས་ནམ་མཁའ་རང་
མཚན་མ་ཡིན་པར་འདོད་ཀྱང༌། དེ་རང་གི་མཚན་ཉིད་ཀྱིས་གྲུབ་
པར་འདོད་པའི་ཕྱིར། དེར་ཐལ། མདོ་སྡེ་བས་ནམ་མཁའ་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་འདོད་
པའི་ཕྱིར་ཏེ། དོན་སྨྲ་གཉིས་ཀྱིས་ནམ་མཁའ་ནམ་མཁའ་འཛིན་
པའི་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་ན། ནམ་
མཁའ་འཇོག་མི་ཤེས་པའི་ཕྱིར་ཏེ། བསྟན་བཅོས་ལས། དོན་སྨྲ་
གཉིས་ཀྱིས་གཟུགས་སོགས་རྟོག་པའི་ཞེན་གཞི་དང་བརྡ་འདོགས་
པའི་གནས་སུ་རང་མཚན་གྱིས་གྲུབ་པ་ཁེགས་ན། དེ་དག་ཡོད་པར་
འཇོག་མི་ཤེས་ཏེ། ཚད་མ་པ་ལ་གྲགས་པའི་རང་མཚན་ནི་མ་ཡིན་
ནོ་ཞེས་གསུངས་ པའི་ སོགས་ཁོངས་ནས། ནམ་མཁའ་སོགས་སྤྱི་
མཚན་རྣམས་ཀྱང་འདོན་པར་བྱ་བ་ཡིན་པའི་ཕྱིར། ཁོ་ན་རེ། ཇི་
སྐད་དྲངས་པའི་ལུང་གིས་མི་གནོད་དེ། དོན་སྨྲ་གཉིས་ཀྱིས་ནམ་
མཁའ་ནམ་མཁའ་འཛིན་པའི་རྟོག་པའི་ཞེན་གཞིར་རང་ངོས་ནས་
གྲུབ་པ་དེ་ཁེགས་ན། དེ་དག་ཡོད་པར་འཇོག་མི་ཤེས་པའི་དོན་དུ་
སྟོང་ཐུན་ལས་གསུངས་པའི་ཕྱིར་ཞེ་ན། དེ་ཉིད་བསྟན་བཅོས་ཀྱི་
གསུང་དེའི་དགོངས་པར་མི་འཐད་པར་ཐལ། སེམས་ཙམ་པས་
ཀྱང་ནམ་མཁའ་ནམ་མཁའ་འཛིན་པའི་རྟོག་པའི་ཞེན་གཞིར་རྟོག་
པས་བཏགས་ཙམ་མ་ཡིན་པའི་ཡོད་པ་ཁེགས་པ་གང་ཞིག ནམ་
མཁའ་འཇོག་ཤེས་པའི་ཕྱིར་ཏེ། ནམ་མཁའ་འཇོག་མི་ཤེས་པས་
253



བྱང་ཆུབ་ལོ་མ་དཔེ་ཚོགས།
དོན་སྨྲ་གཉིས་ ཀྱིས་ ཞེས་ པའི་ གསུང་གི་ནུས་ པ་ མི་ ཐོན་པའི་ཕྱིར།
སེམས་ཙམ་པས་འཇོག་མི་ཤེས་པ་དེར་ཐལ། སེམས་ཙམ་པའི་་་
ལུགས་འདི་ལ། ནམ་མཁའ་ནམ་མཁའ་འཛིན་པའི་རྟོག་པའི་ཞེན་
གཞིར་རང་ངོས་ནས་གྲུབ་པའི་ཕྱིར། མ་གྲུབ་ན། ནམ་མཁའ་
ཆོས་ཅན། རང་འཛིན་རྟོག་པའི་ཞེན་གཞིར་རང་ངོས་ནས་ཡོད་
པར་ཐལ། རང་འཛིན་རྟོག་པའི་ཞེན་གཞིར་ཡོད་པའི་ཕྱིར། དེ་
ལ་ཁྱབ་པ་ཡོད་དེ། ཡོད་ན་རང་ངོས་ནས་ཡོད་པས་ཁྱབ་པའི་ཕྱིར་
ཏེ། ཡོད་ན་དངོས་པོའི་གནས་ཚོད་ལ་ཡོད་དགོས་པའི་ཕྱིར་དང་།
རྟགས་ཡང་དག་ཡིན་ན་རང་རྒྱུད་ཀྱི་རྟགས་ཡང་དག་ཡིན་དགོས་པའི་
ཕྱིར། ཡང་ཁ་ཅིག དོན་གླུ་གཉིས་ཀྱིས་ནམ་མཁའ་ནམ་མཁའ་
འཛིན་པའི་རྟོག་པའི་ཞེན་གཞིར་རྟོག་པས་བཏགས་པ་ཙམ་མ་ཡིན་
པའི་ཡོད་པ་ཁེགས་ན། དེ་དག་འཇོག་མི་ཤེས་པའི་དོན་ཡིན་ནོ་ཞེ་
ན། དེ་བས་ཀྱང་མི་འཐད་པར་ཐལ། མདོ་སྡེ་པས་ནམ་མཁའ་
ནམ་མཁའ་འཛིན་པའི་རྟོག་པའི་ཞེན་གཞིར་རྟོག་པས་བཏགས་ཙམ་
མ་ཡིན་པའི་ཡོད་པ་ཁེགས་པ་གང་ཞིག ནམ་མཁའ་འཇོག་ཤེས་
པའི་ཕྱིར། དང་པོ་དེར་ཐལ། མདོ་སྡེ་བས་ནམ་མཁའ་ནམ་་་
མཁའ་འཛིན་པའི་རྟོག་པའི་ཞེན་གཞིར་རྟོག་པས་བཏགས་པ་ཙམ་དུ་
འདོད་པའི་ཕྱིར། དེར་ཐལ། མདོ་སྡེ་བས་དེར་སྤྱི་མཚན་དུ་་་
འདོད་པ་གང་ཞིག དེས་སྤྱི་མཚན་ཡིན་ན་རྟོག་པས་བཏགས་པ་
ཙམ་ཡིན་པས་ཁྱབ་པ་ཁས་ལེན་པའི་ཕྱིར། ཕྱི་མ་དེར་ཐལ། དེས་
254



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྤྱི་མཚན་ཡིན་ན་ཀུན་རྫོབ་ཏུ་ཡོད་པས་ཁྱབ་པ་ཁས་ལེན་པའི་ཕྱིར།
དེར་ཐལ། དེས་དོན་དམ་དོན་བྱེད་ནུས་པ་གང་། །དེ་འདིར་དོན་
དམ་ཡོད་པ་ཡིན། །གཞན་ནི་ཀུན་རྫོབ་ཡོད་པ་སྟེ། །དེ་དག་རང་
སྤྱིའི་མཚན་ཉིད་བཤད། །ཅེས་པའི་གཞུང་རང་གཞུང་དུ་ཁས་ལེན་
པའི་ཕྱིར། ཡང་ཊིཀྐ་རྣམས་སུ། དོན་སྨྲ་གཉིས་ཀྱིས་ནམ་མཁའ་
ནམ་མཁའ་འཛིན་པའི་རྟོག་པའི་ཞེན་གཞིར་ནམ་མཁའ་ཁོ་རང་གི་
གནས་ཚུལ་གྱི་ངོས་ནས་གྲུབ་པ་ཁེགས་ན། ནམ་མཁའ་འཇོག་མི་
ཤེས་པའི་དོན་དུ་འཆད། དེ་ཡང་མི་འཐད་པར་ཐལ། སེམས་
ཙམ་ པས་ ཀྱང་ དེ་ ལྟར་ འཇོག་ མི་ ཤེས་ པའི་ ཕྱིར། དེར་ ཐལ།
སེམས་ཙམ་པའི་ལུགས་འདི་ལ་ནམ་མཁའ་ནམ་མཁའ་འཛིན་པའི་
རྟོག་པའི་ཞེན་གཞིར་ནམ་མཁའ་ཁོ་རང་གི་གནས་ཚུལ་གྱི་ངོས་ནས་
གྲུབ་པའི་ཕྱིར། དེར་ཐལ། ལུགས་འདི་ལ་ནམ་མཁའ་ནས་་་་
མཁའ་འཛིན་པའི་རྟོག་པའི་ཞེན་གཞིར་རང་ངོས་ནས་གྲུབ་པ་གང་
ཞིག དེ་གཉིས་གནད་གཅིག་པའི་ཕྱིར། ཁོ་བོས་ཕྱོགས་འདི་ལ་
བསྟན་བཅོས་ཀྱི་གསུང་སྒྲས་ཟིན་ཇི་ལྟ་བ་བཞིན་དུ་ཁས་བླངས་ནས།
རིགས་པ་ཡང་དག་གི་སྒྲུབ་བྱེད་བཀོད་པའི་ཕྱིར་ན། སྟོང་ཐུན་ཆེན་
མོ་སོགས་ཀྱི་གསུང་ལ་ཉུང་ཟད་བརྒལ་ཡང་ཁ་ན་མ་ཐོ་བ་མེད་པར་
སེམས་སོ། །
བཞི་བ་དེ་དག་གི་གྲུབ་དོན་ཞུས་པ་ནི། དགོངས་འགྲེལ་ལས།
བཅོམ་ལྡན་འདས་ཀྱིས་དང་པོར་ཡུལ་ཝ་ར་ཎ་སིར། ཞེས་པ་ནས།
255



བྱང་ཆུབ་ལོ་མ་དཔེ་ཚོགས།
མ་ ལགས་སོ། ། ཞེས་ པའི་བར་རོ། ། དེ་ཡང་དང་པོ་ཞེས་ པ་ དང་།
གཉིས་པ་དང་། གསུམ་པ་བསྐོར་ཞེས་པའི་ནུས་པས། བཅོམ་
ལྡན་འདས་ཀྱིས་འདིར་བསྟན་ཆོས་འཁོར་གསུམ་རིམ་ཅན་དུ་བསྐོར་
བར་ བཞག་ དགོས་ ཏེ། མདོ་ འདི་ འདྲེན་ པའི་ མཚམས་ སྦྱར་དུ།
བསྟན་བཅོས་ལས། ཤུགས་ལ་གནས་པའི་དོན་དེ་ཉིད་དུས་ཀྱི་རིམ་
པའི་སྒོ་ནས་འཁོར་ལོ་གསུམ་དང་སྦྱར་བའི་དྲང་ངེས་སུ་འགྱུར་ཚུལ་
དོན་དམ་ཡང་དག་འཕགས་ཀྱིས་ སྟོན་པ་ལ་ཞུས་པ་ནི། ཞེས་་་་་
གསུངས་པའི་ཕྱིར། འོ་ན། གོང་དུ་ཆོས་འཁོར་གསུམ་སྟོན་པའི་
སྐུ་ཚེའི་ཚིགས་དང་དུས་ཀྱིས་མི་འཇོག་པར་བཤད་པ་དང་འགལ་ལོ་
ཞེ་ན། མི་འཐད་དེ། སྐུ་ཚེའི་ཚིགས་དང་དུས་ཀྱིས་འཇོག་ན་སྐུ་
ཚེའི་སྟོད་ལ་གསུངས་པ་དང་། དུས་དང་བོར་གསུངས་པའི་མདོ་
ཡིན་ན། འཁོར་ལོ་དང་པོ་ཡིན་པས་ཁྱབ་པ་སོགས་ ཁས་བླངས་
དགོས་ལ། དེ་ནི་སྔར་བཀག་ ཟིན་ པ་ལྟར་ ཡིན་ པའི་ ཕྱིར་དང་།
སྟོན་པས་འདིར་བསྟན་ཆོས་འཁོར་གསུམ་རིམ་ཅན་དུ་བསྐོར་བ་ལ་
གནོད་བྱེད་དེ་མི་འཇུག་པའི་ཕྱིར། འོ་ན། འཁོར་ལོ་ཕྱི་མ་གཉིས་
ཀའི་སྐབས་སུ་ངོ་བོ་ཉིད་མ་མཆིས་པ་ལས་བརྩམས། སྐྱེ་བ་མ་་་་
མཆིས་པ་དང་། ཞེས་བརྗོད་བྱ་འདྲ་བར་བཤད་པས། བར་བ་
ལས་ལོགས་སུ་གསུམ་པ་བསྐོར་བ་མི་འཐད་དོ་ཞེ་ན། སྐྱོན་མེད་དེ།
དེ་གཉིས་བརྗོད་བྱ་འདྲ་ཡང་། བརྗོད་བྱ་བསྟན་ཚུལ་མི་འདྲ་བའི་
ཕྱིར་ཏེ། འཁོར་ལོ་བར་བར་གཞན་དབང་དང་ཡོངས་གྲུབ་བདེན་
256



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གྲུབ་ཏུ་མི་མངོན་པའམ་སྒྲས་མ་ཟིན་པའི་ཚུལ་གྱིས་བསྟན། ཐ་མར་
མཚན་ ཉིད་ གསུམ་ ཡོད་ མེད་ ལེགས་ པར་ ཕྱེ་ནས་ སྟོན་ པའི་ ཕྱིར།
འཁོར་ལོ་བར་བའི་བསྟན་ཚུལ་དེར་ཐལ། དེར་གཞན་དབང་སྐྱེ་བ་
ངོ་བོ་ཉིད་མེད་པ་དང་། ཡོངས་གྲུབ་དོན་དམ་པར་མི་མངོན་པའི་
རྣམ་པས་བསྟན་པ་གང་ཞིག བསྟན་ཚུལ་དེ་གཉིས་གནད་གཅིག་
པའི་ཕྱིར། དང་བོ་དེར་ཐལ། བསྟན་བཅོས་ལས། རྒྱ་ནག་གི་
འགྲེལ་ཆེན་ལས་མི་མངོན་པའི་རྣམ་པས་ཞེས་ཀྱང་འབྱུང་ལ། དེའི་
དོན་ཡོད་པ་མཁྱུད་པ་ལ་བཤད་དོ། །འགྱུར་ནི་དེ་ལེགས་ལ། དོན་
ནི། འཁོར་ལོ་ཕྱི་མ་གཉིས་བརྗོད་བྱ་ངོ་བོ་ཉིད་མེད་པ་ལས་བརྩམས་
ནས་སྟོན་པར་འདྲ་བ་ལ། སྟོན་ཚུལ་གྱི་ཁྱད་པར་ནི། བར་བས་ངོ་
བོ་ཉིད་ཡོད་མེད་སྔར་ལྟར་མ་ཕྱེ་བར་མི་མངོན་པའི་རྣམ་པས་ཞེས་
གསུངས་ལ་ཐ་མས་ཕྱེ་བས་ལེགས་པར་རྣམ་པར་ཕྱེ་བ་ཞེས་གསུངས་
སོ། །ཞེས་གསུངས་པའི་ཕྱིར། འོ་ན། འཁོར་ལོ་གསུམ་གྱི་ཆེད་དུ་
བྱ་བའི་གདུལ་བྱ་ཇི་ལྟ་བུ་ཞེ་ན། འདི་ལ་དགག་བཞག་གཉིས་ལས།
དང་བོ་ནི། ཁ་ཅིག་ན་རེ། འཁོར་ལོ་དང་བོའི་ཆེད་དུ་བྱ་བའི་
གདུལ་བྱ་ཡིན་ན། བྱེ་བྲག་སྨྲ་བ་ཡིན་པས་ཁྱབ། བར་བའི་དེ་ཡིན་
ན། ངོ་བོ་ཉིད་མེད་པར་སྨྲ་བ་ཡིན་པས་ཁྱབ། ཐ་མའི་དེ་ལ་་
རིགས་ ཅན་ གསུམ་ ཀ་ ཡོད་ ཟེར། དང་ བོ་ མི་ འཐད་ པར་ ཐལ།
དེའི་ཆེད་དུ་བྱ་བའི་དེར་གྱུར་པའི་མདོ་སྡེ་བ་ཡོད་པའི་ཕྱིར། དེར་
ཐལ། ཕུང་སོགས་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་
257



བྱང་ཆུབ་ལོ་མ་དཔེ་ཚོགས།
པར་འདོད་པའི་མདོ་སྡེ་བ་ཡོད་པའི་ཕྱིར། སྔར་བཤད་པ་ལྟར་
རོ། །གཉིས་པ་ཡང་མི་འཐད་པར་ཐལ། འཁོར་ལོ་བར་བའི་ཆེད་
དུ་བྱ་བའི་གདུལ་བྱ་ཡིན་ན། ངོ་བོ་ཉིད་མེད་པར་སྨྲ་བ་མ་ཡིན་
དགོས་ཏེ། དེ་ཡིན་ན་འཁོར་ལོ་བར་བར་གཞན་དབང་བདེན་མེད་
དུ་སྒྲས་ཟིན་ལ་གསུངས་པ་སྒྲ་ཇི་བཞིན་པ་མི་འཛིན་པས་ཁྱབ་པའི་
ཕྱིར་ཏེ། འཁོར་ལོ་བར་བ་ངོ་བོ་ཉིད་མེད་པར་སྨྲ་བའི་མདོ་མ་ཡིན་
པའི་ཕྱིར། རྟགས་གཉིས་ཀ་བསྒྲུབས་ཟིན། གསུམ་པ་ཡང་མི་
འཐད་པར་ཐལ། དེ་ལྟར་ན་འཁོར་ལོ་ཐ་མ་ཐེག་ཆེན་གྱི་མདོ་དང་།
ཐེག་དམན་གྱི་མདོའི་གཞི་མཐུན་དུ་ཁས་བླངས་དགོས་པ་གང་ཞིག
དེ་མི་འཐད་པའི་ཕྱིར། དང་བོ་དེར་ཐལ། ཆེད་དུ་བྱ་བའི་གདུལ་
བྱ་ཐེག་ཆེན་གྱི་རིགས་ཅན་ལ་གཙོ་བོར་དགོངས་ནས་གསུངས་པའི་
མདོ་ཡིན་ན། ཐེག་ཆེན་གྱི་མདོ་ཡིན་དགོས། ཆེད་དུ་བྱ་བའི་
གདུལ་བྱ་ཐེག་དམན་གྱི་རིགས་ཅན་ལ་གཙོ་བོར་དགོངས་ནས་་་་་་
གསུངས་པའི་མདོ་ཡིན་ན། ཐེག་དམན་གྱི་མདོ་ཡིན་དགོས་པའི་
ཕྱིར། རྟགས་གཉིས་ཀ་དེར་ ཐལ། ཐེག་པ་ཆེ་ཆུང་གི་ སྡེ་སྣོད་
གཉིས་ཀ་ཆེད་དུ་བྱ་བའི་གདུལ་བྱའི་སྒོ་ནས་སོ་སོར་འབྱེད་པ། རྗེ་
ཡབ་སྲས་ཀྱི་གསུང་རབ་ལས་འབྱུང་པའི་ཕྱིར། གཞན་ཡང་ལུགས་
དེ་མི་འཐད་པར་ཐལ། ངོ་བོ་ཉིད་མེད་པ་རྣམ་པ་གསུམ་དངོས་སུ་
བསྟན་རུང་གི་ཐེག་དམན་གྱི་རིགས་ཅན་མེད་པའི་ཕྱིར་ཏེ། ཆོས་ཀྱི་
བདག་མེད་དངོས་སུ་བསྟན་རུང་གི་ཐེག་དམན་གྱི་རིགས་ཅན་མེད་
258



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི་ཕྱིར། ཆོས་ཀྱི་བདག་མེད་རྟོགས་པའི་ཐེག་དམན་རིགས་ངེས་
ཀྱི་ གང་ ཟག་མེད་ པའི་ཕྱིར། རྟགས་བསྒྲུབས་ཟིན། ཁོ་ ན་ རེ།
ཇི་སྐད་བཤད་པའི་སྐྱོན་མེད་དེ། འཁོར་ལོ་ཐ་མ་ཐེག་པ་ཆེ་ཆུང་
ཐུན་མོང་པའི་མདོ་ཡིན་པའི་ཕྱིར་ཞེ་ན། མི་འཐད་དེ། དེ་ཐེག་
ཆེན་ཐུན་མོང་མིན་པའི་མདོ་ཡིན་པའི་ཕྱིར་ཏེ། དེ་སེམས་ཙམ་པའི་
ཐུན་མོང་མ་ཡིན་པའི་མདོ་ཡིན་པའི་ཕྱིར། གཞན་ཡང་། མདོ་
སེམས་ཐུན་མོང་བའི་གཞུང་ཡོད་པར་ཐལ། ཐེག་པ་ཆེ་ཆུང་ཐུན་
མོང་བའི་གཞུང་ཡོད་པའི་ཕྱིར། རྟགས་ཁས། འདོད་ན། ཕུང་
བོ་ལ་སོགས་བྱེ་བྲག་གིས། །ཞེས་སོགས་དང་། དོན་དམ་དོན་བྱེད་
ནུས་པ་གང་། ། ཞེས་སོགས་དེ་དེ་ཡིན་པར་ཐལ་ལོ། ། གཞན་ཡང༌།
ཐེག་པ་ཆེ་ཆུང་ཐུན་མོང་བའི་མདོ་མེད་པར་ཐལ། ཐེག་པ་ཆེ་ཆུང་
གི་མདོའི་གཞི་མཐུན་མེད་པའི་ཕྱིར། ཁོ་ན་རེ། ཐེག་པ་ཐུན་མོང་
བའི་མདོ་མ་གཏོགས་ཐེག་པ་ཆེ་ཆུང་ཐུན་མོང་བའི་མདོ་ཁས་མི་ལེན་
ནོ་ཞེ་ན། མི་འཐད་དེ། དེ་ལྟར་ན་ཐེག་པ་ཐུན་མོང་ཞེས་ཕར་
ཕྱིན་ཐེག་པ་སྤྱི་ལ་དགོངས་ནས་གསུངས་པའི་སྐབས་ཤིག་ཡོད་པ་ལ་
བསམ་འདུག་པས། འཁོར་ལོ་ཐ་མ་འབའ་ཞིག་དེར་སྒྲུབ་པ་ལ་
དགོས་པ་མེད་པའི་ཕྱིར། དེ་ལ་ཁོ་ན་རེ། འོ་ན། མདོ་ལས།
ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ། ཞེས་
གསུངས་པ་དང་། བསྟན་བཅོས་ལས། གདུལ་བྱ་ནི་ཐེག་པ་་་
ཐམས་ཅད་ལ་ཞུགས་པ་སྟེ། སྔ་མ་གཉིས་ནི་ཐེག་པ་ཆེ་ཆུང་སོ་སོ་བ་
259



བྱང་ཆུབ་ལོ་མ་དཔེ་ཚོགས།
ཡིན་ལ། འདི་ནི་གཉིས་ཀའི་དབང་དུ་བྱས་པའོ། །ཞེས་གསུངས་
པ་མི་འཐད་པར་ཐལ་ལོ་ཞེ་ན། སྐྱོན་མེད་དེ། སྐབས་འདིའི་ཐེག་
པ་བརྗོད་བྱ་དོན་གྱི་ཐེག་པ་ཡིན་ན། ཁྱོད་བདེན་ཡང་། དེ་མ་
ཡིན་པའི་ཕྱིར་ཏེ། འདི་ཉིད་རྗོད་བྱེད་སྒྲའི་ཐེག་པ་འཁོར་ལོ་དང་བོ་
གཉིས་དང་། དེ་ལ་ཡང་དག་པར་ཞུགས་པ་དེ་གཉིས་ཀྱི་བརྗོད་བྱ་
ལ་དོགས་པ་ཞུགས་པ་ལ་བྱ་དགོས་པའི་ཕྱིར་དང་། དེ་ཡིན་པ་ལས་
ན། འཁོར་ལོ་སྔ་མ་གཉིས་ཀྱི་ཆེད་དུ་བྱ་བའི་གདུལ་བྱ་གཉིས་་་་
འཁོར་ལོ་གཉིས་ཀྱི་བརྗོད་བྱ་སོ་སོ་ལ་དོགས་པ་ཞུགས། གསུམ་པའི་
ཆེད་དུ་བྱ་བའི་གདུལ་བྱ་འཁོར་ལོ་དང་བོ་གཉིས་ཀའི་བརྗོད་བྱ་ལ་
དོགས་པ་ཞུགས་པའི་དབང་དུ་བྱས་པ་གོ་ནུས་པའི་ཕྱིར། ཁོ་ན་རེ།
འཁོར་ལོ་དང་པོའི་ཆེད་དུ་བྱ་བའི་གདུལ་བྱ་འཁོར་ལོ་དང་བོ་གཉིས་
ཀའི་བརྗོད་བྱ་ལ་དོགས་པ་མ་ཞུགས་པ་བདེན་ཡང་། བར་བའི་
ཆེད་དུ་བྱ་བའི་གདུལ་བྱ་འཁོར་ལོ་དང་བོ་གཉིས་ཀའི་བརྗོད་བྱ་ལ་
དོགས་པ་མ་ཞུགས་པ་མི་འཐད་དེ། གདུལ་བྱ་དེ་ཉིད་ཀྱིས་འཁོར་
ལོ་དང་བོའི་བརྗོད་བྱ་གང་བསྟན་ཀྱང་རྟོགས། བར་བས་གང་་་
བསྟན་ཀྱང་རྟོགས་པའི་ཕྱིར་ན་མ་ཁྱབ་སྟེ། དེ་ལྟར་རྟོགས་པ་འཁོར་
ལོ་དང་བོ་གཉིས་ཀྱི་བརྗོད་བྱ་ལ་དོགས་པ་ཞུགས་པའི་དོན་མ་ཡིན་
པའི་ཕྱིར། དེ་གཉིས་ཀྱི་བརྗོད་བྱ་ལ་དོགས་པ་ཞུགས་པའི་དོན་སྔར་
མདོ་སྡེ་ལ་འགལ་སྤོང་གི་དྲི་བ་བྱུང་ཚུལ་བཤད་པ་ལྟར། འཁོར་ལོ་
དང་པོར་ཕུང་སོགས་ཀྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་
260



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པར་བསྟན། བར་བར་དེ་ལྟར་མ་གྲུབ་པར་སྒྲས་ཟིན་ལ་བསྟན་པ་
གཉིས། སྒྲ་སོར་བཞག་ན་འགལ་འདུག་སྙམ་དུ་ཐེ་ཚོམ་ཞུགས་པ་ལ་
བྱེད་པའི་ཕྱིར་དང་། འཁོར་ལོ་བར་བའི་ཆེད་དུ་བྱ་བའི་གདུལ་
བྱའི་རྒྱུད་ལ་དེ་འདྲ་བའི་ཐེ་ཚོམ་མངོན་གྱུར་པ་མེད་པའི་ཕྱིར། སྔ་
མ་མཁས་པ་མང་པོ་ཞིག་བསྟན་བཅོས་ལས་གདུལ་བྱ་ནི་ཐེག་པ་་་
ཐམས་ཅད་ལ་ཡང་དག་པར་ཞུགས་པ་སྟེ། སྔ་མ་གཉིས་ནི། ཞེས་
སོགས་སྔར་དྲངས་པའི་ཕྱིར་དང༌། ཕུང་པོ་ལ་སོགས་པ་གཞན་་
དབང་དང་། དེ་ལ་ཆོས་ཀྱི་བདག་ཏུ་སྒྲོ་འདོགས་པ་ཀུན་བཏགས་
དང་། དེ་དེས་སྟོང་བ་ཆོས་ཀྱི་བདག་མེད་ཀྱི་དབང་དུ་བྱས་པའི་
ཡོངས་གྲུབ་ཏུ་འཇོག་པ། ཐེག་ཆེན་གྱི་མདོའི་དོན་དུ་དགོངས་
འགྲེལ་གྱིས་བཀྲལ་བའི་ཤུགས་ཀྱིས། ཕུང་བོ་གཞན་དབང་། དེ་
གང་ཟག་གི་བདག་ཏུ་གྲུབ་པ་ཀུན་བཏགས། དེ་དེར་གྲུབ་པས་སྟོང་
བ་གང་ཟག་གི་བདག་མེད་ཀྱི་དབང་དུ་བྱས་པའི་ཡོངས་གྲུབ་ཏུ་་་
འཇོག་པའི་ངོ་བོ་ཉིད་གསུམ་གྱི་རྣམ་གཞག་དེ་ཙམ་ཞིག་ཐེག་དམན་
གྱི་མདོའི་དོན་དུ་གོ་ནུས་ལ། དེའི་ཕྱིར་འཁོར་ལོ་དང་པོར་གསུངས་
པའི་གདུལ་བྱ་ནི་གང་ཟག་གི་བདག་མེད་ཀྱི་དབང་དུ་བྱས་པའི་་་
མཚན་ཉིད་ངོ་བོ་ཉིད་མེད་པར་རྟོགས་པའི་སྣོད་དུ་རུང་ལ། ཆོས་
ཀྱི་བདག་མེད་ཀྱི་དབང་དུ་བྱས་པའི་མཚན་ཉིད་ངོ་བོ་ཉིད་མེད་པར་
རྟོགས་པའི་སྣོད་དུ་མི་རུང་བ་ལ་གསུངས་པ་དགོངས་འགྲེལ་ གྱིས་
ཤུགས་ལ་འགྲེལ་པས། ལེགས་པར་རྣམ་པར་ཕྱེ་བའི་ཆོས་འཁོར་
261



བྱང་ཆུབ་ལོ་མ་དཔེ་ཚོགས།
ཐེག་པ་ཐམས་ཅད་ལ་ཞུགས་པའི་ཆེད་དུ་གསུངས་པའི་དོན་ནི་དེའོ་
ཞེས་གསུངས་པའི་དགོངས་པར་མཛད་ནས། འཁོར་ལོ་དང་པོའི་
ཆེད་དུ་བྱ་བའི་གདུལ་བྱས་གང་ཟག་གི་བདག་མེད་ཀྱི་དབང་དུ་བྱས་
པའི་མཚན་ཉིད་གསུམ་གྱི་རྣམ་གཞག་འཁོར་ལོ་དང་བོའི་མདོའི་དོན་
དུ་གོ་བ་ཙམ་དང་། བར་བའི་ཆེད་དུ་བྱ་བའི་གདུལ་བྱས་ཆོས་ཀྱི་
བདག་མེད་ཀྱི་དབང་དུ་བྱས་པའི་མཚན་ཉིད་གསུམ་གྱི་རྣམ་གཞག་
འཁོར་ལོ་བར་བའི་མདོའི་དོན་དུ་གོ་བ་ཙམ་ཡིན་གྱི། ཐ་མའི་ཆེད་
དུ་བྱ་བའི་གདུལ་བྱས་ཆོས་ཀྱི་བདག་མེད་ཀྱི་དབང་དུ་བྱས་པའི་་་
མཚན་ཉིད་གསུམ་གྱི་རྣམ་གཞག་འཁོར་ལོ་བར་པའི་དོན་དུ་དངོས་སུ་
བསྟན་པའི་ཤུགས་ལ་གང་ཟག་གི་བདག་མེད་ཀྱི་དབང་དུ་བྱས་པའི་
མཚན་ཉིད་གསུམ་གྱི་རྣམ་གཞག་འཁོར་ལོ་དང་པོའི་དོན་དུ་གོ་ནུས་
པ་ཡིན་ལ། དེ་ཉིད་ཐེག་པ་ཐམས་ཅད་ལ་ཡང་དག་པར་ཞུགས་
པའི་ དོན་ ཡིན་ ནོ། ། ཞེས་ གསུངས་ཀྱང་། ཅུང་ ཟད་ དཔྱད་ན།
ཤེས་བྱ་ཆོས་ཅན། འཁོར་ལོ་བར་པའི་ཆེད་དུ་བྱ་བའི་གདུལ་བྱས་
གང་ཟག་གི་བདག་མེད་ཀྱི་དབང་དུ་བྱས་པའི་མཚན་ཉིད་གསུམ་གྱི་
རྣམ་གཞག་འཁོར་ལོ་དང་པོའི་དོན་དུ་གོ་མི་ནུས་པར་ཐལ། དེས་
ཆོས་ཀྱི་བདག་མེད་ཀྱི་དབང་དུ་བྱས་པའི་དེ་གསུམ་བར་པའི་དོན་དུ་
གོ་བ་ཙམ་ཡིན་པ་གང་ཞིག ཙམ་སྒྲ་སྨོས་པ་ལ་དགོས་པ་ཡོད་པའི་
ཕྱིར། འདོད་ན། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་དེ་ལ།
བར་པའི་ཆེད་དུ་བྱ་བའི་གདུལ་བྱས་མ་གོ་བའི་གོ་བ་ལྷག་པོ་གཅིག་
262



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡོད་པར་ཐལ། འདོད་པ་གང་ཞིག ཐ་མའི་ཆེད་དུ་བྱ་བའི་་
གདུལ་བྱས་གང་ཟག་གི་བདག་མེད་ཀྱི་དབང་དུ་བྱས་པའི་དེ་གསུམ་
འཁོར་ལོ་དང་བོའི་དོན་དུ་གོ་ནུས་པའི་ཕྱིར། རྟགས་གཉིས་ ཀ་
དངོས། འདོད་ན། ཐ་མའི་ཆེད་དུ་བྱ་བའི་གདུལ་བྱ་དེ་བར་པའི་
ཆེད་དུ་བྱ་བའི་གདུལ་བྱ་ལས་དབང་བོ་རྣོ་བར་ཐལ་ལོ། །འདོད་མི་
ནུས་ཏེ། བར་བའི་ཆེད་དུ་བྱ་བའི་གདུལ་བྱ་དེ་ ཅིག་ཤོས་ལས་་་་
དབང་བོ་རྣོ་བའི་ཕྱིར་ཏེ། དེ་ལྟར་རྗེ་ཡབ་སྲས་ཀྱིས་གསུངས་པའི་
ཕྱིར། གཞན་ཡང་། འཁོར་ལོ་བར་པའི་ཆེད་དུ་བྱ་བའི་གདུལ་
བྱས་གང་ཟག་གི་བདག་མེད་ཀྱི་དབང་དུ་བྱས་པའི་མཚན་ཉིད་གསུམ་
གྱི་རྣམ་གཞག་འཁོར་ལོ་དང་པོའི་མདོའི་དོན་དུ་གོ་ནུས་པར་ཐལ།
འཁོར་ལོ་བར་པར་གཞན་དབང་བདེན་མེད་དུ་སྒྲས་ཟིན་ལ་གསུངས་
པ་སྒྲ་ཇི་བཞིན་པ་མི་འཛིན་པའི་སེམས་ཙམ་པས་དེ་དེར་གོ་ནུས་པའི་
ཕྱིར་ཏེ། གཞན་དབང་བདེན་གྲུབ་ཏུ་འདོད་པའི་སེམས་ཙམ་པས་
དེ་དེར་གོ་ནུས་པའི་ཕྱིར་ཏེ། སེམས་ཙམ་པས་དེ་དེར་གོ་ནུས་པའི་
ཕྱིར་ཏེ། འཁོར་ལོ་ཐ་མའི་ཆེད་དུ་བྱ་བའི་གདུལ་བྱས་དེ་དེར་གོ་
ནུས་པའི་ཕྱིར། གཞན་ཡང་། ཤེས་བྱ་ཆོས་ཅན། ཁྱེད་རྣམས་
ཀྱིས་ཐེག་པ་ཆེན་པོ་ལ་ཡང་ཞུགས་ཀྱི་དོན་དེ་མི་འཐད་པར་ཐལ།
དེ་ལྟར་ན་འཁོར་ལོ་ཐ་མ་བསྐོར་ཁ་མའི་དུས་དེར། འཁོར་ལོ་ཐ་
མའི་ཆེད་དུ་བྱ་བའི་གདུལ་བྱ་བཞག་ཏུ་མེད་པ་གང་ཞིག སྤྱིར་དེ་
ངེས་པར་ཡོད་དགོས་པའི་ཕྱིར། དང་བོ་དེར་ཐལ། ཁྱེད་རྣམས་
263



བྱང་ཆུབ་ལོ་མ་དཔེ་ཚོགས།
ཀྱིས་འཁོར་ལོ་ཐ་མ་བསྐོར་བ་ལ་བརྟེན་ནས་འཁོར་ལོ་ཐ་མའི་ཆེད་དུ་
བྱ་བའི་གདུལ་བྱས་འཁོར་ལོ་དང་བོ་གཉིས་ཀྱི་མདོ་དོན་གོ་ནུས་པ་ཁོ་
ན་ཐེག་པ་ཐམས་ཅད་ལ་ཡང་ཞུགས་ཀྱི་དོན་དུ་ཞལ་གྱིས་བཞེས་པའི་
ཕྱིར། རྟགས་གཉིས་པ་དེར་ཐལ། འཁོར་ལོ་ཐ་མའི་ཆེད་དུ་བྱ་
བའི་གདུལ་བྱ་ཡིན་ན། འཁོར་ལོ་ཐ་མ་གསུང་བ་ལ་ཉེ་བའི་གདུལ་
བྱ་ཡིན་པས་མ་ཁྱབ་པའི་ཕྱིར། ཁྱད་པར་ཁྱེད་རྣམས་ཀྱིས་འཆད་
ཚུལ་དེ་ལུང་ཕྱི་མའི་དོན་དུ་མ་སོང་བར་ཐལ། གསུང་དེ་འཁོར་ལོ་
ཐ་མའི་ཆེད་དུ་བྱ་བའི་གདུལ་བྱ་ལ་ཆོས་འཁོར་ཐ་མ་བསྐོར་ཏེ་འཁོར་
ལོ་བར་བའི་དགོངས་པ་འགྲེལ་ཚུལ་སྟོན་པའི་གསུང་ཡིན་པ་མ་་་་་
གཏོགས། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ངོས་འཛིན་གྱི་
གསུང་མ་ཡིན་པའི་ཕྱིར། ཐེག་ པ་ ཐམས་ཅད་ལ་ཡང་དག་པར་
ཞུགས་པའི་ཆེད་དུ་གསུངས་པའི་དོན་དེའོ། །ཞེས་གསུངས་ཀྱི་ཡང་
དག་པར་ཞུགས་པའི་དོན་དེའོ། །ཞེས་མ་གསུངས་པའི་ཕྱིར། འོ་
ན། དགོངས་པ་ཇི་ལྟ་བུ་ཞེ་ན། འདི་ཡིན་ཏེ། འཁོར་ལོ་དང་བོ་
གཉིས་ཀྱི་བརྗོད་བྱ་ལ་དོགས་པ་ཡང་དག་པར་ཞུགས་པའི་ཐེག་ཆེན་
གྱི་ རིགས་ ཅན་ དབང་ རྟུལ་ ལ་ ལེགས་ ཕྱེའི་ ཆོས་ འཁོར་ བསྐོར་ ཏེ།
ཆོས་ཀྱི་བདག་མེད་ཀྱི་དབང་དུ་བྱས་པའི་མཚན་ཉིད་གསུམ་གྱི་རྣམ་
གཞག་འཁོར་ལོ་བར་པའི་མདོའི་དོན་དུ་དངོས་སུ་འགྲེལ་བའི་ཤུགས་
ལ་གང་ཟག་གི་བདག་མེད་ཀྱི་དབང་དུ་བྱས་པའི་མཚན་ཉིད་གསུམ་
གྱི་རྣམ་གཞག་འཁོར་ལོ་དང་པོའི་དོན་དུ་འགྲེལ་ཞིང་། མདོ་དེ་
264



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཉིད་གང་ཟག་གི་བདག་མེད་སྟོན་པའི་སྣོད་དུ་རུང་ལ། ཆོས་ཀྱི་
བདག་མེད་སྟོན་པའི་སྣོད་དུ་མི་རུང་བ་ལ་གསུངས་པ་ལ་འགྲེལ་ཞེས་
པའི་དོན་ཡིན་པའི་ཕྱིར། གཉིས་པ་རང་གི་ལུགས་ནི། འཁོར་ལོ་
དང་བོའི་ཆེད་དུ་བྱ་བའི་གདུལ་བྱ་ཡོད་དེ། བྱེ་མདོ་གཉིས་ཀ་ཡོད་
པར་བཤད་ཟིན་པ་ལྟར་དང་། ཉན་ཐོས་དང་རང་རྒྱལ་གྱི་རིགས་
ཅན་གཉིས་ཀ་ཡོད་པའི་ཕྱིར། འོ་ན། དེ་རང་རྒྱལ་གྱི་སྡེ་སྣོད་
དུའང་འགྱུར་རོ་ཞེ་ན། འདོད་ལན་ འདེབས་དགོས་ པ་འདྲ་ སྟེ།
རང་རྒྱལ་གྱི་སྡེ་སྣོད་ཅིག་ཡོད་པ་གང་ཞིག ཉན་ཐོས་ཀྱི་སྡེ་སྣོད་
ལས་གཞན་པའི་དེ་མི་རྙེད་པའི་ཕྱིར། བར་པའི་ཆེད་དུ་བྱ་བའི་
གདུལ་བྱ་ཡོད་དེ། འཁོར་ལོ་ཐ་མས་དགོངས་པ་བཀྲལ་བ་ལ་མ་
ལྟོས་པར་འཁོར་ལོ་བར་པའི་དགོངས་པ་རྫོགས་པར་རྟོགས་ནུས་པའི་
སེམས་ཙམ་པ་དབང་རྣོན་དེ་དེ་ཡིན་པའི་ཕྱིར། ཐ་མའི་ཆེད་དུ་བྱ་
བའི་གདུལ་བྱ་ཡོད་དེ། རྗོད་བྱེད་སྒྲའི་ཐེག་པ་ཐམས་ཅད་དེ་འཁོར་
ལོ་དང་པོ་གཉིས་ཀྱིས་ཕུང་སོགས་ཀྱི་ཆོས་ཐམས་ཅད་རང་གི་མཚན་
ཉིད་ཀྱིས་གྲུབ་པར་དངོས་སུ་བསྟན་པ་དང༌། རང་གི་མཚན་ཉིད་
ཀྱིས་མ་གྲུབ་པ་སྒྲས་ཟིན་ལ་དངོས་སུ་བསྟན་པ་གཉིས་སྒྲ་སོར་བཞག་
ན་འགལ་འདུག་ཀྱང༌། འགལ་བ་མེད་དགོས་པས་ཅི་ལ་དགོངས་
ནས་བར་པར་དེ་ལྟར་གསུངས་སྙམ་པའི་དོགས་པ་ཡང་དག་པར་
ཞུགས་ཤིང་། འཁོར་ལོ་ཐ་མས་དགོངས་པ་བཀྲལ་བ་ལ་མ་ལྟོས་
པར་བར་པའི་དགོངས་པ་རྫོགས་པར་རྟོགས་མི་ནུས་པའི་སེམས་ཙམ་
265



བྱང་ཆུབ་ལོ་མ་དཔེ་ཚོགས།
པ་དབང་རྟུལ་དེ་དེ་ཡིན་པའི་ཕྱིར། སྔར་བཤད་པ་ལྟར་མདོ་སྡེ་ལ་
འགལ་སྤོང་གི་དྲི་བ་དང༌། འགལ་བ་དེ་སྤོང་གི་ལན་དང་། དེ་
དག་གི་གྲུབ་དོན་ཞུས་པ་རྣམས་ལས་གསལ་ཞིང་། བསྟན་བཅོས་
འདིར་འབྱུང་བའི་གདུལ་བྱ་ནི་ཐེག་པ་ཐམས་ཅད་ལ་ཡང་དག་པར་
ཞུགས་པ་སྟེ། སྔ་མ་གཉིས་ནི་ཐེག་པ་ཆེ་ཆུང་སོ་སོ་བ་ཞེས་པའི་དོན་
ཡང་ལེགས་པར་དྲངས་པ་ཡིན་པས། ལེགས་པར་བཤད་དམ་སྙམ་
མོ། །དེ་ལྟར་ཇི་སྐད་བཤད་པ་བཞིན། མདོ་སྡེ་དགོངས་འགྲེལ་ལ་
བརྟེན་ ནས་ ཡུམ་ གྱི་ མདོ་ སྒྲ་ ཇི་ བཞིན་ པ་ མ་ ཡིན་ པར་ འགྲེལ་ གྱི།
སློབ་དཔོན་ཤནྟི་པས་ཤེར་ཕྱིན་མན་ངག་ཏུ། ཉི་ཁྲིའི་བྱམས་ཞུས་ཀྱི་
ལེའུས་ཡུམ་གྱི་མདོ་དྲང་དོན་དུ་འགྲེལ་བར་བཤད་པ་ལྟར་ཁས་མི་
ལེན་ཏེ། ཐོགས་མེད་སྐུ་མཆེད་སོགས་ཆེན་པོ་རྣམས་ཀྱིས་དེ་ལྟར་མ་
བཤད་པས་སོ། ། སྨྲས་པ། མདོ་སེམས་གྲུབ་མཐའི་མཁའ་ལ་་་་་་
འཕགས་པ་ཡིན། །རྣམ་དཔྱོད་དཀྱིལ་འཁོར་རྫོགས་པའི་ཉིན་བྱེད་
ཞིག། བསྟན་བཅོས་དགོངས་པའི་པད་ཚལ་གསལ་བའི་ཕྱིར། །
ཐལ་འགྱུར་རིགས་པའི་སྣང་བ་འདི་ལྟར་འཕྲོ། །བློ་གྲོས་ལང་ཚོ་ཆེར་
རྒྱས་ཤིང་། ། དོན་གཉེར་མིག་གི་དཀྱུས་རིང་བའི། །ལེགས་བཤད་
རྐང་དྲུག་ ལྡན་ པ་ རྣམས། ། དགའ་ བའི་ ཤུགས་ ཀྱིས་ད་ རོལ་ ཅིག།
ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
གཉིས་པ་དབུ་མ་པའི་ལུགས་ལ་གསུམ། དབུ་མ་རང་རྒྱུད་
པས་དགོངས་འགྲེལ་གྱི་དོན་ཇི་ལྟར་འཆད་པ་དང་། ཐལ་འགྱུར་
266



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བས་ཇི་ལྟར་འཆད་པ་དང༌། ཞར་ལ་གཟུངས་རྒྱལ་གྱི་མདོ་ལས་
འབྱུང་བའི་རིམ་པ་གསུམ་གྱི་རྣམ་གཞག་བཤད་པའོ། ། དང་བོ་ལ་
བཞི། མདོ་སྡེ་ལ་འགལ་སྤོང་གི་དྲི་བ་དང་། འགལ་བ་དེ་སྤོང་གི་
ལན། ངོ་བོ་ཉིད་གསུམ་གྱི་ངོ་བོ་ངོས་བཟུང་བ། དེ་དག་གི་གྲུབ་
པའི་དོན་ཞུས་པའོ། །དང་བོ་ནི། ཁ་ཅིག འཁོར་ལོ་དང་པོར་
ཕུང་སོགས་ཀྱི་ཆོས་ཐམས་ཅད་རང་བཞིན་གྱིས་གྲུབ་པར་གསུངས་པ་
དང་། བར་པར་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་
པར་བསྟན་པ་གཉིས་སྒྲ་སོར་བཞག་ན་འགལ་ཞེས་དྲིས་པ་ཡིན་ནོ་ཞེ་
ན། མི་འཐད་པར་ཐལ། འཁོར་ལོ་བར་པར་དེ་ལྟར་མ་བསྟན་
པའི་ཕྱིར། དེར་ཐལ། འཁོར་ལོ་བར་པས་ཕུང་སོགས་མེད་པར་
མ་བསྟན་པའི་ཕྱིར། དེ་ལ་ཁྱབ་པ་ཡོད་དེ། ལུགས་འདི་ལ་ཡོད་ན་
རང་གི་མཚན་ཉིད་ཀྱིས་ཡོད་དགོས་པའི་ཕྱིར། རྩ་རྟགས་དེར་ཐལ།
འཁོར་ལོ་བར་པར་ཕུང་སོགས་ཀྱི་ཆོས་ཐམས་ཅད་དོན་དམ་པར་མེད་
ཅིང་ཐ་སྙད་དུ་ཡོད་པར་བསྟན་པའི་ཕྱིར་ཏེ། དེས་དབུ་མ་པའི་ལྟ་
བ་བསྟན་པའི་ཕྱིར། རྟགས་སླ། ཁ་ཅིག འཁོར་ལོ་དང་བོ་
སྔར་བཞིན། བར་པར་ཆོས་ཐམས་ཅད་རང་གི་མཚན་ཉིད་ཀྱིས་མ་
གྲུབ་པར་སྒྲས་ཟིན་ལ་བསྟན་པ་ལ་དྲིས་ཟེར་བ་མི་འཐད་དེ། ཆོས་
སྐད་ལ་སྦོམས་པའི་སྐྱོན་ཡོད་པའི་ཕྱིར་ཏེ། ཤེས་རབ་སྙིང་བོ་ལྟ་
བུར་དེ་ལྟར་བསྟན་ཡང་། རྒྱས་འབྲིང་བསྡུས་གསུམ་གྱིས་དེ་ལྟར་མ་
བསྟན་ པའི་ ཕྱིར། སྒྲུབ་ བྱེད་ འོག་ ཏུ་ འཆད། རང་ ལུགས།
267



བྱང་ཆུབ་ལོ་མ་དཔེ་ཚོགས།
འཁོར་ལོ་དང་བོ་སྔར་བཞིན། བར་པ་ཤེས་རབ་སྙིང་བོ་ལྟ་བུར་
ཕུང་སོགས་ཀྱི་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་
སྒྲས་ཟིན་ལ་བསྟན་པ་གཉིས་སྒྲ་སོར་བཞག་ན་འགལ་ཡང་། འགལ་
བ་མེད་དགོས་པས། ཅི་ལ་དགོངས་ནས་ཤེས་རབ་སྙིང་བོ་ལྟ་བུར་
དེ་ལྟར་གསུངས་ཞེས་དྲིས་པ་ཡིན་ནོ། ། གཉིས་པ། འགལ་བ་དེ་
སྤོང་བའི་ལན་ནི། སྔར་དྲངས་པ་ལྟར་གྱི་དོན་དམ་ཡང་དག་་་་་
འཕགས་ངས་ཆོས་རྣམས་ཀྱི་ངོ་བོ་ཉིད་མེད་པ་རྣམ་པ་གསུམ་པོ་འདི་
ལྟ་ སྟེ། ཞེས་སོགས་གསུངས་པ་ཡིན་ནོ། ། མདོ་འདིའི་དོན་བཤད་
དུ་ཡོད་དེ། དངོས་སུ་ཤེར་སྙིང་གི་མདོ་དོན་བཤད་པའི་སྒོ་ནས་
འཁོར་ལོ་དང་བོ་དང་མི་འགལ་བའི་སྒྲུབ་བྱེད་བསྟན་པ་དང་ཤུགས་
ལ་འཁོར་ལོ་དང་བོར་ཕུང་སོགས་ཀྱི་ཆོས་ཐམས་ཅད་དོན་དམ་པར་
རང་གི་མཚན་ཉིད་ཀྱིས་གྲུབ་པར་གསུངས་པ་དྲང་དོན་དུ་འགྲེལ་ཚུལ་
གཉིས་སུ་ཡོད་པའི་ཕྱིར། དང་བོ་ཡོད་དེ། ཤེར་སྙིང་གི་སྒྲས་ཟིན་
ལ་དེ་ལྟར་གསུངས་པའི་དགོངས་གཞི་དགོངས་པ་དགོས་པ་དངོས་ལ་
གནོད་བྱེད་བཞི་བསྟན་པའི་སྒོ་ནས་དྲང་དོན་གྱི་མདོར་འགྲེལ་བའི་
ཕྱིར་ཏེ། ཀུན་བཏགས་དོན་དམ་པར་རང་གི་མཚན་ཉིད་ཀྱིས་གྲུབ་
པའི་ངོ་བོ་ཉིད་མེད་པ་དང་། གཞན་དབང་དོན་དམ་པར་སྐྱེ་བ་ངོ་
བོ་ཉིད་མེད་པ་དང༌། ཡོངས་གྲུབ་དོན་དམ་པར་གྲུབ་པའི་ངོ་བོ་
ཉིད་མེད་པ་གསུམ་པོ་ཤེར་སྙིང་ལྟ་བུར་དེ་ལྟར་གསུངས་པའི་དགོངས་
གཞི་དང་དགོངས་པ་གཉིས་ཀར་བསྟན་པའི་སྒོ་ནས་དེ་ལྟར་གསུངས་
268



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པ་དྲང་དོན་དུ་འགྲེལ་དགོས་པ་ཞར་བྱུང་གི་གདུལ་བྱ་དབུ་མ་ཐལ་
འགྱུར་བ་རྗེས་སུ་བཟུང་བ་དང་། དངོས་ལ་གནོད་བྱེད་ཕུང་སོགས་
ཀྱི་ཆོས་རྣམས་རང་གི་མཚན་ཉིད་ཀྱིས་གྲུབ་པར་སྒྲུབ་པའི་རིགས་པ་
ལ་ བརྟེན་ནས་དེ་ལྟར་ གསུངས་ པ་ དྲང་ དོན་ དུ་ འགྲེལ་ བའི་ ཕྱིར།
དང་བོ་གྲུབ་སྟེ། དེ་ལྟར་བསྟན་པས་ཤེར་སྙིང་ལྟ་བུར་སྒྲས་ཟིན་ལ་
དེ་ལྟར་གསུངས་པ་ཕུང་སོགས་དོན་དམ་པར་མེད་པའི་དབང་དུ་
མཛད་པར་གྲུབ། དེ་གྲུབ་པས་མདོ་ཚིག་དེ་རྣམས་ཀྱིས་རྟག་ཆད་ཀྱི་
མཐའ་གཉིས་དང་བྲལ་བའི་དེ་ཁོ་ན་ཉིད་བསྟན་པར་གྲུབ། དེ་ལས་
མདོ་ཚིག་དེ་རྣམས་ཀྱིས་ངེས་དོན་སྟོང་ཉིད་ཁོ་ན་གཞུང་བཙུགས་ནས་
དངོས་བསྟན་བསྟན་བྱའི་གཙོ་བོ་བྱེད་པ་གྲུབ་ཅིང་། དེ་ལྟར་དུ་
འཁོར་ལོ་ཐ་མས་འགྲེལ་བའི་ཕྱིར་ཏེ། དབུ་མ་སྣང་བ་ལས། དེའི་
དོན་དུ་བཅོམ་ལྡན་འདས་ཀྱིས་སྐྱེ་བ་མེད་པ་ལ་སོགས་པ་བསྟན་པ་
དོན་དམ་པའི་དབང་དུ་མཛད་པ་ཁོ་ནར་བརྗོད་ཅིང་། ངོ་བོ་ཉིད་
མེད་པ་རྣམ་པ་གསུམ་གྱི་དགོངས་པ་བསྟན་པས། དབུ་མའི་ལམ་
མཐའ་གཉིས་དང་བྲལ་བ་རབ་ཏུ་བསྟན་པའི་ཕྱིར། ངེས་པའི་དོན་
ཁོ་ན་གཞུང་འཛུགས་པར་མཛད་པ་ཡིན་ནོ། ། ཞེས་གསུངས་པའི་
ཕྱིར། ཁོ་ན་རེ། དེ་མི་འཐད་པར་ཐལ། དབུ་མ་སྣང་བར་འདི་
ལྟར་གསུངས་པ་འཁོར་ལོ་ཐ་མས། ཤེར་ཕྱིན་འབུམ་པའི་ནང་ཚན་
དུ་གྱུར་པའི་གཟུགས་མེད་ཅེས་སོགས་ཀྱི་མདོ་ཚིག་ངེས་དོན་གྱི་མདོར་
གཞུང་ བཙུགས་ ནས་ སྒྲུབ་ པ་ ཁོ་ ན་ ལ་ སྦྱར་ རིགས་ པའི་ ཕྱིར་ ཏེ།
269



བྱང་ཆུབ་ལོ་མ་དཔེ་ཚོགས།
-
-
བསྟན་བཅོས་ལས། དགོངས་པ་བསྟན་ནས་ངེས་དོན་དུ་སྒྲུབ་པ་
ཞེས་དང་། དགོངས་འགྲེལ་ནི་ཡུམ་འབུམ་པ་ལྟ་བུ་རྣམས་ངེས་དོན་
དུ་གཞུང་འཛུགས་པའི་མདོར་བཞེད་དོ། །ཞེས་གསུངས་པའི་ཕྱིར།
ཞེ་ན་མ་ཁྱབ་སྟེ། བསྟན་བཅོས་ལས་དེ་ལྟར་གསུངས་པ། འཁོར་
ལོ་ཐ་མས་ ཤེས་རབ་སྙིང་བོའི་ནང་ཚན་དུ་གྱུར་པའི་གཟུགས་མེད་
ཅེས་སོགས་ཀྱི་མདོ་ཚིག་དགག་བྱ་ལ་དོན་དམ་གྱི་ཁྱད་པར་མ་སྦྱར་བ་
རྣམས། དྲང༌ དོན་ གྱི་ མདོར་ དངོས་ སུ་ འགྲེལ་ བའི་ ཤུགས་ ལ།
ཤེར་ཕྱིན་འབུམ་པའི་ནང་ཚན་དུ་གྱུར་པའི་གཟུགས་མེད་ཅེས་སོགས་
དགག་བྱ་ལ་དོན་དམ་གྱི་ཁྱད་པར་སྦྱར་བ་རྣམས་ངེས་དོན་གྱི་མདོར་
གཞུང་བཙུགས་ནས་སྒྲུབ་པ་ལ་དགོངས་པའི་ཕྱིར་ཏེ། བསྟན་་་་
བཅོས་ལས། མདོར་བསྡུ་ན་ཐེག་ཆེན་ལ་ཞུགས་པ་ལ་འཁོར་ལོ་
གཉིས་པ་གསུངས་པ་དེ་ལ་དགག་བྱ་ལ་དོན་དམ་པའི་ཁྱད་པར་སྦྱར་
བ་དང་མ་སྦྱར་བ་གཉིས་བྱུང་བའི་ཕྱི་མའི་མདོ་ནས་འབྱུང་བ་བཞིན།
སྒྲ་ཇི་བཞིན་པར་མི་བཟུང་བར་སྔ་མ་ནས་འབྱུང་བ་བཞིན་སྐྱེ་འགག་
ལ་སོགས་པ་དོན་དམ་དུ་མེད་ཅིང་ཐ་སྙད་དུ་ཡོད་པར་ཤེས་པར་གྱིས་
ཤིག ཅེས་དགོངས་འགྲེལ་གྱིས་འགྲེལ་བས་དགོངས་འགྲེལ་ནི་ཡུམ་
འབུམ་པ་ལྟ་བུ་རྣམས་ངེས་དོན་དུ་གཞུང་འཛུགས་པའི་མདོར་བཞེད་
དོ། །ཞེས་གསུངས་པའི་ཕྱིར། དེ་ལྟར་མིན་ན་ཡུམ་འབུམ་པར་དེ་
ཡང་འཇིག་རྟེན་གྱི་ཐ་སྙད་དུ་ཡིན་གྱི་དོན་དམ་པར་ནི་མ་ཡིན་ནོ། །
ཞེས་དགག་བྱ་ལ་དོན་དམ་གྱི་ཁྱད་པར་དངོས་སུ་སྦྱར་ལ། ཤེས་
270



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རབ་ སྙིང་བོས་དེ་ ལྟར་ མ་ སྦྱར་བའི་ ཁྱད་ པར་མི་འཐད་པར་ཐལ།
ཤེར་ཕྱིན་འབུམ་པའི་ནང་ཚན་དུ་གྱུར་པའི་གཟུགས་མེད་ཅེས་སོགས་
གསུངས་པ། གཟུགས་ སོགས་དོན་དམ་དུ་མེད་པའི་དབང་དུ་་་་
མཛད་པ་རྟོགས་དཀའ་ལ། ཤེས་རབ་སྙིང་བོའི་ནང་ཚན་དུ་གྱུར་
པའི་གཟུགས་མེད་ཅེས་སོགས་གསུངས་པ། གཟུགས་སོགས་དོན་
དམ་དུ་མེད་པའི་དབང་དུ་མཛད་པ་གོ་སླ་བའི་ཕྱིར། མ་གྲུབ་ན་
སོང་། དེར་ཐལ། དེའི་དོན་དུ་བཅོམ་ལྡན་འདས་ཀྱིས་སྐྱེ་བ་མེད་
པ་ཞེས་སོགས་དབུ་མ་སྣང་བའི་ལུང་སྔར་དྲངས་པ་རྣམས་ཀྱིས་ཤེས་
རབ་སྙིང་བོའི་ནང་ཚན་དུ་གྱུར་པའི་གཟུགས་མེད་ཅེས་སོགས་་་་་
གཟུགས་སོགས་དོན་དམ་དུ་མེད་པའི་དབང་དུ་མཛད་པར་དངོས་སུ་
མ་བསྟན་པར་ཤེར་ཕྱིན་འབུམ་པའི་ནང་ཚན་དུ་གྱུར་པའི་གཟུགས་
མེད་ཅེས་སོགས་གཟུགས་ སོགས་དོན་དམ་དུ་མེད་པའི་དབང་དུ་
མཛད་པར་དངོས་སུ་བསྟན་པའི་ཕྱིར། རྟགས་ཁས་བླངས་སོ། །
ཡང་ཁོ་ན་རེ། འཁོར་ལོ་ཐ་མས་འཁོར་ལོ་བར་པའི་དགོངས་པ་
འགྲེལ་ཚུལ་ཁྱེད་ཀྱི་ཇི་སྐད་བཤད་པ་དེ་མི་འཐད་པ་ཐལ། འཁོར་
ལོ་ཐ་མས་སེམས་ཙམ་པས་འདོད་པ་ལྟར་གྱི་མཚན་ཉིད་གསུམ་གྱི་
རྣམ་གཞག་བསྟན་པའི་ཕྱིར་ཏེ། འཁོར་ལོ་ཐ་མས་སེམས་ཙམ་པས་
འདོད་པ་ལྟར་གྱི་མཚན་ཉིད་གསུམ་གྱི་རྣམ་གཞག་དངོས་བསྟན་ཙམ་
དུ་བྱེད་པ་དང་། དབུ་མ་པས་འདོད་པ་ལྟར་གྱི་མཚན་ཉིད་གསུམ་
གྱི་རྣམ་གཞག་ཤུགས་བསྟན་བསྟན་བྱའི་གཙོ་བོར་བྱེད་པའི་ཕྱིར་ཏེ།
271



བྱང་ཆུབ་ལོ་མ་དཔེ་ཚོགས།
བསྟན་བཅོས་ལས། ཆ་ཕྱེ་ནས་མདོའི་དོན་དུ་འཇོག་གོ ཞེས་
གསུངས་པའི་ཕྱིར་ཞེ་ན། མ་ཁྱབ་སྟེ། མདོ་གཅིག་གི་བརྗོད་བྱ་ལ་
གཉིས་སུ་བྱེད་པ་ཆ་ཕྱེ་ནས་འཇོག་པའི་དོན་དུ་བྱེད་པ་དགོངས་པ་མ་
ཡིན་པའི་ཕྱིར་ཏེ། སེམས་ཙམ་པས་འདོད་པ་ལྟར་གྱི་མཚན་ཉིད་
གསུམ་གྱི་རྣམ་གཞག་སྟོན་པའི་དགོངས་འགྲེལ་ལང་གཤེགས་རྒྱུན་
སྟུག་པོ་བཀོད་པ་སོགས་ཀྱི་མདོ་ཚིག་དང་། དབུ་མ་པས་འདོད་པ་
ལྟར་གྱི་མཚན་ཉིད་གསུམ་གྱི་རྣམ་གཞག་སྟོན་པའི་འཁོར་ལོ་ཐ་མའི་
མདོ་གཉིས་ཀ་ཡོད་པ་ཆ་ཕྱེ་ནས་མདོའི་དོན་དུ་འཇོག་པའི་དོན་ཡིན་
པའི་ཕྱིར་ཏེ། བསྟན་བཅོས་ལས། གལ་ཏེ་རྣལ་འབྱོར་སྤྱོད་པ་
བའི་མཚན་ཉིད་གསུམ་གྱི་འཇོག་ལུགས་མདོ་འདིའི་དོན་མ་ཡིན་ན།
གང་གི་ཡང་དོན་མིན་པར་བཞེད་དམ་སྙམ་ན། དབུ་མ་སྣང་བ་
ལས། དགོངས་འགྲེལ་དང་། ལང་གཤེགས་དང༌། རྒྱན་སྟུག་
པོ་བཀོད་པ་སོགས་ལས། ཕྱི་རོལ་དགག་ནས་སེམས་ཙམ་གྱི་ལུགས་
སུ་སྒྲུབ་པའི་སྐབས་གཞན་འགའ་ཞིག་ ཏུ་ སེམས་ལ་རང་བཞིན་མ་
བཀག་པ་ནི། ཆོས་ཐམས་ཅད་རང་བཞིན་མེད་པར་ཅིག་ཅར་དུ་
རྟོགས་མི་ནུས་པ་རིམ་གྱིས་བཀྲི་དགོས་པ་རྣམས་ཀྱི་བསམ་པ་དང་
མཐུན་པར་བསྟན་པ་ཡིན་ནོ། །ཞེས་གསུངས་པས། མདོ་དེ་དག་
ལས་ཅིག་ཅར་དུ་ཆོས་ཐམས་ཅད་རང་བཞིན་མེད་པར་རྟོགས་ནུས་
པའི་གདུལ་བྱ་ལ་བཤད་པ་དང་། སྔ་མ་གཉིས་ཀ་ཡོད་པས། ཆ་
ཕྱེ་ནས་མདོའི་དོན་དུ་འཇོག་གོ ཞེས་གསུངས་པའི་ཕྱིར། དེ་
272



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལྟར་མ་ཡིན་ན། བསྟན་བཅོས་ལས། གལ་ཏེ་རྣལ་འབྱོར་སྤྱོད་པ་
བའི་མཚན་ཉིད་གསུམ་གྱི་འཇོག་ལུགས་མདོ་འདིའི་དོན་མ་ཡིན་ན།
ཞེས་དོགས་བསླང་འདི་ལྟར་མཛད་པ་དང༌། དགོངས་འགྲེལ་ལས།
མཚན་ཉིད་གསུམ་གསུངས་པའི་དོན་རྣལ་འབྱོར་སྤྱོད་པ་བ་དག་གིས་
ཇི་ལྟར་བཀྲལ་བ། མདོའི་དོན་མིན་པར་དབུ་མའི་དོན་དུ་འགྲེལ་
བའི་ལམ་སྲོལ་འདི་ནི་ལེགས་ལྡན་འབྱེད་ཀྱིས་ཕྱེ་བ་ཞིབ་ཏུ་ནི་དབུ་མ་
སྣང་བ་ལས་བཤད་དེ། ཚུལ་གཉིས་ཀྱི་མདོ་འགྲེལ་ཚུལ་ཞིབ་ཏུ་ཤེས་
ན་ཤིང་རྟ་ཆེན་པོ་རྣམས་ཀྱི་རིགས་པའི་རྣམ་འགྱུར་དང་། གསུང་
རབ་འགྲེལ་ཚུལ་དུ་མ་ཞིག་ཤེས་སོ་ཞེསགསུངས་པ་མི་འཐད་པར་ཐལ།
སེམས་ཙམ་པས་འདོད་པ་ལྟར་གྱི་མཚན་ཉིད་གསུམ་གྱི་རྣམ་གཞག་
འཁོར་ལོ་ཐ་མའི་མདོ་འདིའི་དགོངས་པ་ཡིན་པའི་ཕྱིར་ཏེ། དེ་
འདིའི་བསྟན་དོན་ཡིན་པའི་ཕྱིར་ཏེ། འཁོར་ལོ་ཐ་མས་དེ་དངོས་སུ་
བསྟན་པའི་ཕྱིར། རྟགས་ཁས། འོ་ན་སེམས་ཙམ་པས་འདོད་པ་
ལྟར་གྱི་མཚན་ཉིད་གསུམ་གྱི་རྣམ་གཞག་སྟོན་པའི་དགོངས་འགྲེལ་
སོགས་ཀྱི་མདོ་ཚིག་ཇི་ལྟར་ཡོད་པ་ཡིན་ཞེ་ན། ཤིན་ཏུ་ཡང་ཡོད་དེ།
སེམས་ཙམ་གྱི་ལྟ་བ་སྟོན་པའི་དགོངས་འགྲེལ་སོགས་ཀྱི་མདོ་ཚིག་ཡོད་
པའི་ཕྱིར་དང་། སེམས་ཙམ་གྱི་ལྟ་བ་སྟོན་པའི་ཡུམ་གྱི་མདོ་ཚིག་
ཀྱང་ཡོད་པའི་ཕྱིར། ཕྱི་མ་གྲུབ་སྟེ། གཟུགས་ནི་ཟབ་པ་མ་ཡིན།
ཕྲ་ བ་ མ་ ཡིན། ཞེས་ སོགས་ འབྱུང་ བའི་ ཕྱིར། ཡང་ ཁོ་ ན་ རེ།
ཕར་ཕྱིན་རྣམ་བཤད་ལས། དགོངས་འགྲེལ་ལས་ མཚན་ཉིད་་་་་
_273



-
-
-
-
བྱང་ཆུབ་ལོ་མ་དཔེ་ཚོགས།
གསུམ་ལ་རང་གི་མཚན་ཉིད་ཀྱིས་གྲུབ་མ་གྲུབ་སོ་ སོར་ཕྱེ་ནས་་་་་་
གསུངས་པའི་མདོ་མཚན་ཉིད་ལ་ལྡེམ་དགོངས་ཀྱི་མདོར་བཤད་པ་མི་
འཐད་པར་ཐལ། འཁོར་ལོ་ཐ་མ་ངེས་དོན་གྱི་མདོར་ཁྱེད་འདོད་
པའི་ཕྱིར་ཞེ་ན། མ་ཁྱབ་སྟེ། རྣམ་བཤད་ལས་དེ་ལྟར་གསུངས་པ་
ཐལ་ འགྱུར་ བའི་ གྲུབ་ མཐའ་ ཤོར་ བ་ ཡིན་ པའི་ ཕྱིར། ཁ་ ཅིག
མཚན་ཉིད་གསུམ་ལ་རང་གི་མཚན་ཉིད་ཀྱིས་གྲུབ་མ་གྲུབ་གསལ་བར་
ཕྱེ་ནས་སྟོན་པའི་ཡོན་ཏན་འབྱུང་གནས་ཀྱིས་ཞུས་པའི་ལེའུའི་མདོ་
ཚིག་ཡོད་པ་ལ་དགོངས་ནས་རྣམ་བཤད་ལས་དེ་ལྟར་གསུངས་ཞེས་
ཟེར། ཡང་ཁ་ཅིག དོན་དམ་ཡང་དག་འཕགས་ཞུས་ཀྱི་ལེའུ་
ལས། ངའི་དགོངས་ཏེ་བཤད་པ་ཟབ་མོ་ཡང་དག་པ་ཇི་ལྟ་བ་་་
བཞིན་དུ་རབ་ ཏུ་ མི་ཤེས་པས་ཆོས་དེ་ལ་མོས་ཀྱང་ཆོས་འདི་དག་་
ཐམས་ཅད་ནི་ངོ་བོ་ཉིད་མེད་པ་ཁོ་ན་ཡིན་ནོ། །ཞེས་སོགས་གསུངས་
པ་མཚན་ཉིད་ལ་ལྡེམ་དགོངས་ཀྱི་མདོ་ཡིན་པ་ལ་དགོངས་ནས་རྣམ་
བཤད་ ལས་ དེ་ ལྟར་ གསུངས་ ཞེས་ ཟེར། དང་ བོ་ མི་ འཐད་དེ།
མདོ་ཚིག་དེ་སེམས་ཙམ་པས་ལེགས་ཕྱེའི་ཆོས་འཁོར་དུ་མི་འདོད་པའི་
ཕྱིར་ཏེ། དེ་སེམས་ཙམ་པས་འདི་ནི་བླ་ན་མ་མཆིས་པ་ཞེས་ཉེ་ཚིག་
སྨོས་པའི་མཚན་གཞིར་མི་འདོད་པའི་ཕྱིར་ཏེ། རྣམ་བཤད་ལས།
དེར་ས་བཅུའི་དབང་ཕྱུག་གི་སེམས་དཔའ་བཅུས་སྟོན་པ་ལ་དྲི་བ་མི་
འདྲ་བ་རེ་རེ་མཛད་པའི་དྲིས་ལན་གཞན་རྣམས་འདིའི་མཚན་གཞིར་
འབྲེལ་བ་ཅུང་ཟད་ཀྱང་མེད་པའི་ཕྱིར། ཞེས་གསུངས་པའི་ཕྱིར།
274



-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཉིས་པ་ཡང་མི་འཐད་དེ། མདོ་ཚིག་དེ་སེམས་ཙམ་པས་ལེགས་
ཕྱེའི་ཆོས་འཁོར་དུ་མི་འདོད་པའི་ཕྱིར་ཏེ། དེ་སེམས་ཙམ་པས་འདི་
ནི་བླ་ན་མ་མཆིས་པ་ཞེས་ཉེ་ཚིག་སྨོས་པའི་མཚན་གཞིར་མི་འདོད་
པའི་ཕྱིར་ཏེ། དེ་སེམས་ཙམ་པས་མདོ་སྡེ་ལ་འགལ་སྤོང་གི་དྲི་བའི་
དངོས་ལན་གྱི་མདོར་མི་འདོད་པའི་ཕྱིར། ཡང་ཁ་ཅིག་ན་རེ། ཞི་
འཚོ་དཔོན་སློབ་ལྟར་ན་འཁོར་ལོ་ཐ་མ་ངེས་དོན་གྱི་མདོ་ཡིན་ཀྱང་།
འཕགས་སེང་གི་ལུགས་ལ་དྲང་དོན་གྱི་མདོ་ཡིན་པ་ལ་དགོངས་ནས་
རྣམ་ བཤད་ ལས་ དེ་ ལྟར་ གསུངས་ ཞེས་ ཟེར། མི་ འཐད་ དེ།
འཕགས་སེང་གཉིས་མདོ་སྡེ་དགོངས་འགྲེལ་གྱི་དགོངས་པ་འཆད་
ཚུལ་ཞི་འཚོ་དཔོན་སློབ་དང་མཐུན་པའི་ཕྱིར་ཏེ། དེ་མི་མཐུན་ན་
བསྟན་བཅོས་འདིར། འཕགས་སེང་གཉིས་ཀྱིས་དགོངས་འགྲེལ་གྱི་
མདོ་དོན་འཆད་ཚུལ་གཅིག་ལོགས་སུ་གསུངས་རིགས་པ་ལས་དེ་མི་
འབྱུང་བའི་ཕྱིར། ཡང་ཁོ་ན་རེ། དགོངས་འགྲེལ་ལས། རྣམ་
ཤེས་ཚོགས་བརྒྱད་དང་མཐར་ཐུག་ཐེག་པ་གསུམ་དུ་གྲུབ་པ་དང་།
གཞན་དབང་བདེན་གྲུབ་སོགས་སུ་གསུངས་པ་མི་འཐད་པར་ཐལ།
འཁོར་ལོ་ཐ་མ་ངེས་དོན་གྱི་མདོར་ཁྱེད་འདོད་པའི་ཕྱིར་ཞེ་ན། མ་
ཁྱབ་སྟེ། དེ་ལྟར་གསུངས་པའི་དགོངས་འགྲེལ་གྱི་མདོ་རྣམས་་་་་
འཁོར་ལོ་ཐ་མ་མིན་པའི་ཕྱིར་ཏེ། འཁོར་ལོ་ཐ་མ་དང་། འདི་ནི་
བླ་ན་ མ་ མཆིས་པ་ཞེས་ ཉེ་ཚིག་སྨོས་པའི་མཚན་ གཞིའི་མདོ་དང་།
མདོ་སྡེ་ལ་འགལ་སྤོང་གི་དྲི་བའི་དངོས་ལན་གྱི་མདོ་གསུམ་དོན་་་་
275



བྱང་ཆུབ་ལོ་མ་དཔེ་ཚོགས།
གཅིག་པར་ སེམས་ ཙམ་ པས་འདོད་ པ་ འདིར་ ཡང་ འདྲ་ བའི་ ཕྱིར།
ཡང་ཁོ་ན་རེ། ཁྱེད་ཀྱིས་འཁོར་ལོ་ཐ་མས་ཤུགས་ལ་འཁོར་ལོ་བར་
པ་ངེས་དོན་གྱི་མདོར་གཞུང་བཙུགས་ནས་སྒྲུབ་པར་བཤད་པ་དེ་མི་
འཐད་ པར་ ཐལ། དགོངས་ འགྲེལ་ ལས་ དེ་ ཡང་ བླ་ ན་ མཆིས།
སྐབས་མཆིས། ཞེས་འཁོར་ལོ་ཐ་མས་འཁོར་ལོ་བར་བ་དྲང་དོན་ཀྱི་
མདོར་སྒྲུབ་པར་གསུངས་པའི་ཕྱིར་ཞེ་ན། སྐྱོན་མེད་དེ། འཁོར་
ལོ་ ཐ་མས་ངེས་དོན་གྱི་མདོར་བསྒྲུབ་རྒྱུའི་འཁོར་ལོ་བར་པ་དང༌།
དེས་དྲང་དོན་གྱི་མདོར་འགྲེལ་རྒྱུའི་འཁོར་ལོ་ བར་པ་གཉིས་མདོ་
གཅིག་ཡིན་ན་འགལ་ཡང་། འཁོར་ལོ་བར་པ་ཙམ་དུ་གཅིག་པ་
ཡིན་གྱི་མདོ་གཅིག་མ་ཡིན་པའི་ཕྱིར་ཏེ། ཤེར་ཕྱིན་འབུམ་པ་ལྟ་
བུར་གཟུགས་མེད་ཅེས་སོགས་དགག་བྱ་ལ་དོན་དམ་གྱི་ཁྱད་པར་སྦྱར་
བ་རྣམས་ངེས་དོན་གྱི་མདོར་སྒྲུབ། ཤེར་སྙིང་ལྟ་བུར་གསུངས་པའི་
གཟུགས་མེད་ཅེས་སོགས་དགག་བྱ་ལ་དོན་དམ་གྱི་ཁྱད་པར་མ་སྦྱར་
བ་རྣམས་དྲང་དོན་གྱི་མདོར་འགྲེལ་བའི་ཕྱིར་ཏེ། བསྟན་བཅོས་
ལས། གལ་ཏེ་དེ་ལྟ་ཡིན་ན་ངོ་བོ་ཉིད་མེད་པ་དང་སྐྱེ་བ་མེད་པ་
སོགས་བཤད་པའི་འཁོར་ལོ་གཉིས་པ་དྲང་དོན་དུ་མདོ་འདིས་བཤད་
པ་འགལ་ཏེ། དེ་དག་མདོ་འདིས་ངེས་དོན་དུ་སྒྲུབ་པ་ཡིན་པའི་
ཕྱིར་རོ་ཞེ་ན། འདིའི་འགལ་ སྤོང་དབུ་མ་སྣང་བ་ལས་མ་མཛད་
མོད་ ཀྱང་། དགོངས་ པ་ ནི། དྲང༌ དོན་ དུ་ གསུངས་ པ་ དང་།
དགོངས་པ་བསྟན་ནས་ངེས་དོན་དུ་སྒྲུབ་པ་གཉིས་མདོ་གཅིག་ཡིན་ན་
276



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འགལ་མོད་ཀྱང་། འཁོར་ལོ་བར་པ་ཙམ་དུ་གཅིག་པ་ཡིན་གྱི་མདོ་
གཅིག་མིན་ནོ། །ཞེས་དང༌། དེ་ལྟར་བྱས་ན་ཤེར་ཕྱིན་འབུམ་པ་ལྟ་
བུར་དགག་བྱ་ལ་དོན་དམ་པ་ལ་སོགས་པའི་ཁྱད་པར་སྦྱར་བ་རྣམས་
སྒྲ་ཇི་བཞིན་པའི་ངེས་དོན་དུ་གྲུབ་ཅེས་པའི་དོན་ཡིན་པས་འཁོར་ལོ་
གཉིས་པ་དྲང་དོན་དུ་གསུངས་པ་དེ་གཉིས་པ་ཐམས་ཅད་མིན་ཞེས་
པའི་དོན་ནོ། ། ཞེས་གསུངས་པའི་ཕྱིར། དེ་ ཡང་ ཤེས་ རབ་སྙིང་
བོའི་ནང་ཚན་གྱི་གཟུགས་མེད་ཅེས་སོགས་ཀྱི་མདོ་ཚིག་དགག་བྱ་ལ་
དོན་དམ་གྱི་ཁྱད་པར་མ་སྦྱར་བའི་མདོ་ཡིན་པ་དང༌། ཤེར་ཕྱིན་
འབུམ་པའི་ནང་ཚན་གྱི་གཟུགས་མེད་ཅེས་སོགས་ཀྱི་མདོ་ཚིག་དགག་
བྱ་ལ་དོན་དམ་གྱི་ཁྱད་པར་སྦྱར་བའི་མདོ་ཡིན་པའི་དོན་བཤད་དུ་
ཡོད་དེ། ཤེར་སྙིང་གི་མདོའི་ནང་དུ་དགག་བྱ་ལ་དོན་དམ་གྱི་ཁྱད་
པར་སྦྱར་བ་ཚིག་གཅིག་ཀྱང་མེད། ཡུམ་འབུམ་པའི་ནང་དུ་རེ་རེ་
ནས་དོན་དམ་པར་མེད་ཅེས་པའི་ཚིག་མ་བྱུང་ཡང་། དེ་ཡང་་་་
འཇིག་རྟེན་གྱི་ཐ་སྙད་དུ་ཡིན་གྱི་དོན་དམ་པར་ནི་མིན་ནོ་ཞེས་དགག་
བྱ་ལ་དོན་དམ་གྱི་ཁྱད་པར་ཚིག་ཟིན་ལ་སྦྱར་ནས་གསུངས་པ་འདི་
སྐབས་གཞན་ཐམས་ཅད་དུ་སྦྱར་འོས་པའི་ཕྱིར་ཏེ། བསྟན་བཅོས་
ལས། དེ་ཡང་ཤེས་རབ་སྙིང་བོ་ལྟ་བུ་ལ། མདོ་དེའི་ནང་དུ་དོན་
དམ་པ་དང་བདེན་པའི་ཁྱད་པར་གསལ་བར་མ་སྦྱར་བར་གཟུགས་
མེད་ཞེས་པ་ལ་སོགས་བསྟན་པ་ནི། ཇི་ལྟར་བསྟན་པ་དེ་ཙམ་གྱིས་
སྒྲ་ཇི་བཞིན་པར་བཟུང་དུ་མི་རུང་བས་གཞན་དུ་དྲང་དགོས་པས་
277



བྱང་ཆུབ་ལོ་མ་དཔེ་ཚོགས།
དྲང་དོན་ནོ། ཞེས་དང་། དགག་བྱ་ལ་ཁྱད་པར་སྐབས་དེར་མ་
སྦྱར་བའི་སྐྱེ་བ་མེད་པ་ལ་སོགས་པ་སྒྲ་ཇི་བཞིན་པ་མིན་པས་ངེས་དོན་
མིན་ནོ་སྙམ་དུ་མི་བཟུང་སྟེ། དཔེར་ན་འབུམ་ལས་དེ་ཡང་འཇིག་
རྟེན་གྱི་ཐ་སྙད་དུ་ཡིན་གྱི། དོན་དམ་པར་མིན་ནོ། ། ཞེས་ཆོས་་
རྣམས་ཀྱི་སྐྱེ་བ་ལ་སོགས་པ་ལ་སྐབས་གཅིག་ཏུ་སྦྱར་ནས་སྐབས་་་་
གཞན་དུའང་སྦྱར་ཟིན་པས་དངོས་སུ་མ་སྨོས་པ་དེ་དག་ཀྱང་སྒྲ་ཇི་
བཞིན་པ་ཡིན་ནོ་ཞེས་གསུངས་པའི་ཕྱིར། འོ་ན་ཤེར་ཕྱིན་འབུམ་
པའི་ནང་ཚན་དུ་གྱུར་པའི་གཟུགས་མེད་ཅེས་སོགས་ཀྱི་མདོ་ཚིག་དེ་
དགག་བྱ་ལ་དོན་དམ་གྱི་ཁྱད་པར་དངོས་སུ་སྦྱར་བའི་མདོ་ཡིན་ནམ་
མིན་ཞེ་ན། ཁ་ཅིག་མིན་ཏེ། དེའི་ཁྱད་པར་དོན་གྱིས་སྦྱར་བའི་
མདོ་ ཡིན་ པའི་ ཕྱིར་ དང་། བསྟན་ བཅོས་ དྲངས་ མ་ ཐག་ པར།
དོན་གྱིས་སྦྱར་ཟིན་པས་དངོས་སུ་མ་སྨོས་པ་དེ་དག་ཀྱང་སྒྲ་ཇི་བཞིན་
པ་ཡིན་ནོ། །ཞེས་གསུངས་པའི་ཕྱིར་ཞེས་ཟེར། ཁ་ཅིག་དེའི་ཁྱད་
པར་ཚིག་ཟིན་ལ་མ་སྦྱར་ཡང་། དངོས་སུ་སྦྱར་བའི་མདོ་ཡིན་ཏེ།
འབུམ་དུ་དོན་དམ་པར་ནི་མིན་ནོ་ཞེས་གསུངས་པ་ཉིད་གྱིས་གཟུགས་
མེད་ཅེས་སོགས་ཀྱི་མདོ་ཚིག་གིས་དགག་བྱ་ལ་དོན་དམ་གྱི་ཁྱད་པར་
དངོས་སུ་དོན་གྱིས་སྦྱར་དགོས་པར་གྲུབ་ཅིང་། བསྟན་བཅོས་ལས་
དངོས་སུ་མ་སྨོས་པ་ཞེས་འབྱུང་བ་ཚིག་གིས་ཟིན་པར་མ་སྦྱར་བའི་
དབང་དུ་མཛད་པའི་ཕྱིར་ཞེས་ཟེར། སྔ་མ་ལེགས་སོ། །ཡང་རོང་
ཊིཀ་པ་སོགས་བོད་ཀྱི་དབུ་མ་རང་རྒྱུད་པ་རྣམས་ན་རེ། ཤེས་རབ་
278



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྙིང་བོའི་ནང་ཚན་དུ་གྱུར་པའི་མདོ་ཚིག་དེ་དགག་བྱ་ལ་དོན་དམ་གྱི་
ཁྱད་ པར་མ་སྦྱར་བའི་མདོ་ཡིན་པ་མི་འཐད་པར་ཐལ། མདོར་
བསྟན་དུ་ཕུང་བོ་ལྔ་བོ་དེ་དག་ཀྱང་རང་བཞིན་གྱིས་སྟོང་བར་ཡང་
དག་པར་རྗེས་སུ་ལྟའོ། །ཞེས་གསུངས་པ་གང་ཞིག ཕུང་སོགས་
རང་བཞིན་གྱིས་གྲུབ་ན་ཕུང་སོགས་བདེན་པར་གྲུབ་དགོས་པའི་ཕྱིར་
ཞེ་ན། - ཕྱི་མ་མ་གྲུབ་སྟེ། ཤེས་རབ་སྒྲོན་མ་ལས། སེམས་ཙམ་
པས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་འདོད་པ་ལ་
གནོད་པ་བསྟན་པའི་ཕྱིར། དེར་ཐལ། ཀུན་བཏགས་རང་གི་
མཚན་ཉིད་ཀྱིས་མ་གྲུབ་པའི་དོན། ཀུན་བཏགས་འདོགས་བྱེད་ཀྱི་
མིང་དང་རྟོག་པ་དེར་མ་གྲུབ་པ་ལ་བྱེད་ན། དེ་ཉིད་གཞན་དབང
ཡིན་པས་སྐུར་འདེབས་སུ་འགྱུར་བར་གསུངས་པ་དང་། ཀུན་་་་
བཏགས་འདོགས་བྱེད་ཀྱི་མིང་དང་རྟོག་པས་བཏགས་པའི་ཆ་དེར་མ་
གྲུབ་པ་ལ་བྱེད་ན་དེ་ཡང་མི་འཐད་པར་གསུངས་པའི་ཕྱིར། དང་
བོ་དེར་ཐལ། དེ་ཉིད་ལས། དེ་ལ་གལ་ཏེ་འདིར་གཟུགས་ཞེས་བྱ་
བར་ཡིད་ལ་བརྗོད་པ་དང་། ཚིག་ཏུ་བརྗོད་པའི་ཀུན་བཏགས་པའི་
ངོ་བོ་ཉིད་གང་ཡིན་པ་དེ་མེད་དོ། །ཞེ་ན་ནི་དངོས་པོ་ལ་སྐུར་བ་
འདེབས་པ་ཡིན་ཏེ། ཡིད་ལ་བརྗོད་པ་དང་ཚིག་ཏུ་བརྗོད་པ་ལ་
སྐུར་བ་འདེབས་པའི་ཕྱིར་རོ། །ཞེས་གསུངས་པའི་ཕྱིར། གཉིས་པ་
དེར་ཐལ། དེ་ཉིད་ལས་ཅི་སྟེ་གང་ཡང་རུང་བས་དེ་གཉིས་ཀྱི་དོན་
དུ་ཀུན་བཏགས་པ་དེ་མི་འཐད་དེ། དཔེར་ན་ཐེག་པ་ལ་སྦྲུལ་གྱི་བློ་
279



བྱང་ཆུབ་ལོ་མ་དཔེ་ཚོགས།
བཞིན་ནོ། །ཞེ་ན་ནི་ཀུན་བཏགས་པ་མེད་པ་མ་ཡིན་ཏེ། དེ་ལ་རྣམ་
པ་འདྲ་བས་བློ་གྲོས་འཁྲུལ་པས་ཀུན་བཏགས་པའི་དོན་མེད་ཀྱང་།
ཐ་སྙད་དུ་སྦྲུལ་འཁྱིལ་བ་དེ་མེད་པ་མ་ཡིན་པའི་ཕྱིར་རོ། ། ཞེས་་་་
གསུངས་པའི་ཕྱིར། དེས་ན་ཀུན་བཏགས་སོགས་རང་གི་མཚན་
ཉིད་ཀྱིས་གྲུབ་པར་འགོག་པ་ན་དོན་དམ་གྱི་ཁྱད་པར་སྦྱར་ནས་་་
འགོག་དགོས་པ་དབུ་མ་པའི་རིགས་པར་འདོད་པར་བྱ་དགོས་ཏེ།
ཆོས་རྣམས་དོན་དམ་པ་རང་གི་མཚན་ཉིད་ཀྱིས་མེད་པ་དོན་དམ་པ་
ཡིན་པའི་ཕྱིར། དེ་ཡང་ལྟོ་ལྡིར་བ་དེ་ལྟོ་ལྡིར་བ་ལ་བུམ་པ་ཞེས་
བཏགས་པའི་མིང་དང་བརྡ་ཙམ་གྱིས་བཞག་པའི་ཡུལ་དེར་དོན་དམ་
པར་གྲུབ་པ་འགོག་པ་ལ་དབུ་མའི་རིགས་པ་དགོས་པ་མ་ཡིན་ཏེ།
དེ་དེར་དོན་དམ་པར་མ་གྲུབ་པ་དོན་དམ་པ་མ་ཡིན་པའི་ཕྱིར་ཏེ།
ལྟོ་ལྡིར་བ་དང་བུམ་པའི་མིང་བརྡ་མ་ཤེས་ཤིང་དོན་ཤེས་པའི་ལྐུགས་
པ་དང༌། འོན་པ་རྣམས་ཀྱིས་དེ་དེར་དོན་དམ་པར་གྲུབ་པར་མི་
འཛིན་པའི་ཕྱིར་དང་། ལྟོ་ལྡིར་བ་མིང་དང་བརྡ་ཙམ་གྱིས་བཞག་
པ་མ་ཡིན་པའི་ཕྱིར། དང་བོ་དེར་ཐལ། ལྐུགས་པ་དང་འོན་པ་
རྣམས་ཀྱིས་ལྟོ་ལྡིར་བ་དང་བུམ་པའི་བརྡ་ཤེས་པའི་སྒོ་ནས་ལྟོ་ལྡིར་བ་
དེ་ལྟོ་ལྡིར་བ་ལ་བུམ་པ་ཞེས་བཏགས་པའི་མིང་བརྡའི་ཡུལ་དུ་དོན་
དམ་པར་མི་འཛིན་པའི་ཕྱིར། གཉིས་པ་གཞན་དུ་བཤད་ཟིན་་་་
ཏོ། ། རྩ་རྟགས་གཉིས་པ་ཤུགས་ལ་འཁོར་ལོ་དང་བོར་ཕུང་སོགས་
ཆོས་ ཐམས་ ཅད་དོན་དམ་པར་རང་གི་མཚན་ཉིད་ཀྱིས་གྲུབ་པར་
280



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གསུངས་པ་དྲང་དོན་དུ་འགྲེལ་ཚུལ་ཡོད་དེ། བསྟན་བཅོས་ལས།
འདི་དག་གི་དང་བོ་དྲང་དོན་དུ་འགྲེལ་ཚུལ་ནི་གོ་བར་ཟད་དོ། །ཞེས་
གསུངས་ཤིང་། དོན་ཡང་འཁོར་ལོ་དང་པོར་དེ་ལྟར་གསུངས་པའི་
དགོངས་གཞི། དགོངས་པ། དགོས་པ། དངོས་ལ་གནོད་བྱེད་
བཞི་བསྟན་པའི་སྒོ་ནས་དྲང་དོན་དུ་འགྲེལ་བའི་ཕྱིར། དེ་ལྟར་
གསུངས་པའི་དགོངས་གཞི་ཡོད་དེ། ཕུང་སོགས་ཀྱི་ཆོས་ ཐམས་
ཅད་ཡོད་ཙམ་དེ་དེ་ཡིན་པའི་ཕྱིར། དགོངས་པ་བཤད་དུ་ཡོད་དེ།
ཕུང་སོགས་ཀྱི་ཆོས་ཐམས་ཅད་དོན་དམ་པར་རང་གི་མཚན་ཉིད་ཀྱིས་
གྲུབ་པ་དེ་དེ་ལྟར་གསུངས་པའི་དགོངས་པ་ཡིན་ཞིང༌། དེ་ལྟར་
གསུངས་པའི་དགོངས་པ་དང་བསྟན་དོན་དང་བརྗོད་བྱ་རྣམས་ཚད་
མས་ཀྱང་མ་གྲུབ་པའི་ཕྱིར། དགོས་པ་ཡོད་དེ། ཆེད་དུ་བྱ་བའི་
གདུལ་བྱ་ཉན་ཐོས་སྡེ་གཉིས་རྗེས་སུ་བཟུང་བའི་ཆེད་དུ་ཡིན་པའི་
ཕྱིར། དངོས་ལ་གནོད་བྱེད་ཡོད་དེ། ཆོས་རྣམས་བདེན་མེད་དུ་
སྒྲུབ་པའི་རིགས་པ་རྣམས་ཀྱིས་གནོད་པའི་ཕྱིར། འཁོར་ལོ་དང་
བོར་ཕྱི་དོན་གསུངས་པ་སྒྲ་ཇི་བཞིན་པར་ལེགས་ལྡན་རྗེས་འབྲང་དང་
བཅས་པས་བཞེད་ཅིང་། འཕགས་སེང་སྒྲ་ཇི་བཞིན་མ་ཡིན་པར་
བཞེད་ཀྱང་། གཉིས་ཀས་དྲང་དོན་གྱི་མདོར་འགྲེལ་བ་ནི་འདྲ་སྟེ།
ཀུན་རྫོབ་བདེན་པ་གཙོ་བོར་དངོས་བསྟན་བསྟན་བྱའི་གཙོ་བོར་བྱས་
ནས་བསྟན་པའི་ཕྱིར། དེ་ཡང་འཕགས་སེང་གིས་དེ་ལྟར་འགྲེལ་
ཚུལ་ ཡོད་ དེ། དགོངས་ གཞི། དགོངས་ པ། དགོས་ པ།
28



བྱང་ཆུབ་ལོ་མ་དཔེ་ཚོགས།
དངོས་ལ་གནོད་བྱེད་བཞི་བསྟན་པའི་སྒོ་ནས་དེ་ལྟར་འགྲེལ་བའི་ཕྱིར།
སྒྲུབ་བྱེད་རྣམ་རིག་པའི་སྐབས་བཞིན་ནོ། འཁོར་ལོ་དང་བོར་ཆོས་
གང་ཡང་བདེན་མེད་དུ་བསྟན་པ་མེད་པ་དང༌། མཚན་གཞིར་་
བདེན་བཞི་ལན་གསུམ་དུ་བཟླས་པའི་མདོ་ཉིད་མཛད་པ་ཡང་སེམས་
ཙམ་པའི་སྐབས་ལྟར་རོ། །འོ་ན་ལེགས་ལྡན་རྗེས་འབྲང་དང་བཅས་
པ་རྣམས་སྔོན་པོ་ཕྱི་རོལ་གྱི་དོན་ཡིན་པ་དང་། དགག་བྱ་བདེན་
གྲུབ་དབང་ཤེས་ལ་མི་སྣང་བར་བཞེད་པས། སོ་སྐྱེའི་རྒྱུད་ཀྱི་སྔོན་
འཛིན་དབང་ མངོན་ མ་འཁྲུལ་ བའི་ ཤེས་ པར་འདོད་ པ་ ཡིན་ མོད།
ཞི་འཚོ་དཔོན་སློབ་ཀྱི་ལུགས་ལ། ཇི་ལྟར་བཞེད་པ་ཡིན་ཞེ་ན། སོ་
སྐྱེའི་རྒྱུད་ཀྱི་སྔོ་འཛིན་དབང་མངོན་འཇུག་ཡུལ་སྔོན་པོ་ལ་མ་འཁྲུལ་
ཡང་། སྤྱིར་འཁྲུལ་ཤེས་ཡིན་པར་བྱ་དགོས་ཏེ། དེ་ལ་སྔོན་པོ་ཕྱི་
རོལ་དོན་དུ་སྣང་བར་གསུངས་པའི་ཕྱིར། དེ་ལ་ཁོ་ན་རེ། མི་
འཐད་པར་ཐལ། ལུགས་འདིས་སོ་སྐྱེའི་རྒྱུད་ཀྱི་སྔོ་འཛིན་དབང་
མངོན་མ་འཁྲུལ་བའི་ཤེས་པར་བཞེད་པའི་ཕྱིར། དེར་ཐལ། དེ་
ལ་སྔོན་པོ་རགས་པར་སྣང་བ་སྣང་བ་ལྟར་དུ་གྲུབ་པར་བཞེད་པའི་
ཕྱིར་ཏེ། ཞི་འཚོ་དཔོན་སློབ་ཐ་སྙད་དུ་སེམས་ཙམ་རྣམ་བདེན་པ་
འདོད་པ་ལྟར་གྱི་དབུ་མ་པ་ཡིན་པ་གང་ཞིག རྣམ་བདེན་པས་སོ་
སྐྱེའི་རྒྱུད་ཀྱི་སྔོ་འཛིན་དབང་མངོན་ལ་སྔོ་པོ་རགས་པར་སྣང་བ་སྣང་
བ་ལྟར་དུ་གྲུབ་པར་འདོད་པའི་ཕྱིར། དང་པོ་གྲུབ་སྟེ། བསྟན་
བཅོས་ལས། ལུགས་འདིས་སྔོ་སེར་ལ་སོགས་ པའི་རྣམ་ པ་དངོས་
282



--
་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པོར་འདོད་དེ། ཆོས་ཀྱི་གྲགས་པའི་བཞེད་པ་ཡང་དེ་ལྟར་འགྲེལ་
བས་ཐ་སྙད་དུ་རྣམ་བདེན་པ་ལྟར་འདོད་པའི་དབུ་མ་པའོ། །ཞེས་
གསུངས་པའི་ཕྱིར་ཞེ་ན། ཐལ་འགྱུར་གཉིས་པ་ལ་ཁྱབ་མེད་ཀྱི་ལན་
འདེབས་དགོས་སམ་སྙམ་སྟེ་དཔྱད་དོ། །
གསུམ་པ་ངོ་བོ་ཉིད་གསུམ་གྱི་ངོ་བོ་ངོས་བཟུང་བ་ལ། གཞན་
ལུགས་དགག་པ་དང༌། རང་ལུགས་བཞག་པ་གཉིས། དང་བོ་ནི།
ཁ་ ཅིག གཟུགས་འཛིན་པའི་ཚད་མ་གཟུགས་ཀྱི་གཞན་དབང་
དང་། ནམ་མཁའ་འཛིན་པའི་ཚད་མ་ནམ་མཁའི་གཞན་དབང་
ཡིན་ཟེར། དེ་མི་འཐད་པར་ཐལ། གཟུགས་ཀྱི་སྟོང་ཉིད་་་་་་
གཟུགས་འཛིན་ཚད་མའི་སྟོང་ཉིད་མ་ཡིན། ནམ་མཁའི་སྟོང་ཉིད་
ནམ་མཁའ་འཛིན་པའི་ཚད་མའི་སྟོང་ཉིད་མ་ཡིན་པའི་ཕྱིར། དེར་
ཐལ། གཟུགས་འཛིན་པའི་ཚད་མའི་སྟོང་ཉིད་གཟུགས་འཛིན་་་་
པའི་རྣམ་མཁྱེན་གྱི་སྟོང་ཉིད་མ་ཡིན། ནམ་མཁའི་སྟོང་ཉིད་ནམ་
མཁའ་འཛིན་པའི་རྣམ་ མཁྱེན་ གྱི་ སྟོང་ ཉིད་ མ་ ཡིན་ པའི་ཕྱིར་ཏེ།
རྣམ་མཁྱེན་གྱི་སྟོང་ཉིད་ཡིན་ན་རང་བཞིན་རྣམ་དག་གི་ཆར་གྱུར་
པའི་ངོ་བོ་ཉིད་སྐུ་ཡིན་དགོས་པའི་ཕྱིར། ཡང་ཁ་ཅིག ནམ་་་
མཁའི་གཞན་དབང་མེད་པས། ནམ་མཁའ་གཞན་དབང་གི་དོད་
ཐུབ་བྱེད་པ་ཡིན་ཟེར། དེ་མི་འཐད་པར་ཐལ། གཟུགས་ནས་
རྣམ་མཁྱེན་གྱི་བར་གྱི་ཆོས་ཐམས་ཅད་ཀྱི་སྟེང་དུ་མཚན་ཉིད་གསུམ་
གསུམ་བཞག་དགོས་པའི་ཕྱིར་དང་། ནམ་མཁའ་ནམ་མཁའི་་་་་
283



བྱང་ཆུབ་ལོ་མ་དཔེ་ཚོགས།
གཞན་དབང་ཡིན་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན།
དེར་ཐལ། ནམ་མཁའི་ཡོངས་གྲུབ་ཀྱི་སྟོང་གཞི་ཆོས་ཅན་དུ་གྱུར་
པའི་གཞན་དབང་ཡིན་པའི་ཕྱིར། མ་གྲུབ་ན། དེར་ཐལ། དེ་
དེའི་སྟོང་གཞི་ཆོས་ཅན་གང་ཞིག དེ་དེའི་སྟོང་གཞི་ཆོས་ཅན་དུ་
གྱུར་པའི་ཀུན་བཏགས་མ་ཡིན་པའི་ཕྱིར་ཏེ། དེར་གྱུར་པའི་ཀུན་
བཏགས་མེད་པའི་ཕྱིར། ཁོ་ན་རེ། དེའི་སྟོང་གཞི་ཆོས་ཅན་དང་།
ཀུན་བཏགས་ཀྱི་གཞི་མཐུན་མེད་པར་ཐལ། དམ་བཅའ་དེའི་ཕྱིར།
འདོད་ན། ཀུན་བཏགས་ཡིན་ན་དེ་མ་ཡིན་དགོས་པར་ཐལ་ལོ་ཞེ་
ན། ཁ་ཅིག་འདིར་མ་ཁྱབ་སྟེ། འོ་ན་མེ་ཡིན་ན་མེའི་རྒྱུའི་དུས་སུ་
རྟག་དངོས་ཀྱི་སྟོང་བ་དང་མེའི་གཞི་མཐུན་མ་ཡིན་དགོས་པར་ཐལ།
མེའི་རྒྱུའི་དུས་སུ་རྟག་དངོས་ཀྱི་སྟོང་བ་དང་མེའི་གཞི་མཐུན་མེད་
པའི་ཕྱིར། ཁྱབ་པ་ཁས། འདོད་ན། མེ་ཆོས་ཅན། དེར་
ཐལ། དེའི་ཕྱིར། འདོད་མི་ནུས་ཏེ། དེའི་དུས་སུ་རྟག་དངོས་
ཀྱིས་ སྟོང་ བ་ གང་ཞིག མེ་ ཡིན་ པའི་ ཕྱིར་ཞེ་ན། མ་ ཁྱབ་ སྟེ།
སྒྲུབ་བྱེད་སྐྱོན་ཅན་ཡིན་པའི་ཕྱིར་ཏེ། འདིས་མཚོན་ནས་ཕ་རོལ་
པོའི་ཐལ་བ་སྔ་མ་ལའང་འདོད་ལན་བཏབ་ནས་རྩོད་པ་སྤོང་ཚུལ་
ཤེས་པར་བྱའོ། །འོན་ཀྱང་དཔྱད་པ་ཞིབ་ཏུ་མཛོད་ཅིག ཁ་ཅིག
མཚན་ཉིད་གསུམ་ལས། ཀུན་བཏགས་གང་ཡིན་རྟོག་པས་་་་་་་
བཏགས་ཙམ་དུ་འདོད་པ་དེ་མི་འཐད་དེ། རང་གི་མཚན་ཉིད་ཀྱིས་
གྲུབ་ན། རྟོག་པས་བཏགས་ཙམ་དུ་འགལ་བའི་ཕྱིར། འོ་ན་ཐལ་
284



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རང་གཉིས་ཤེར་ཕྱིན་གྱི་མདོར་ཆོས་རྣམས་མིང་བརྡ་ཙམ་བཏགས་པ་
ཙམ་དུ་གསུངས་པའི་ཙམ་སྒྲས་གང་གཅོད་མི་མཐུན་པར་གསུངས་པ་
དང་འགལ་ལོ་ཞེ་ན། མི་འགལ་ཏེ། དེ་ནི་ཐལ་རང་གཉིས་ཆོས་
རྣམས་རྟོག་པས་བཏགས་ཙམ་དུ་བཞེད་པ་འདྲ་བའི་དོན་མིན་གྱི།
མདོ་ལས་ཙམ་སྒྲ་བསྙོན་མེད་དུ་གསུངས་པ་ཐལ་འགྱུར་བས་རང་གི་
མཚན་ཉིད་ཀྱིས་གྲུབ་པ་གཅོད་པ་དང་། རང་རྒྱུད་པས་བདེན་པར་
གྲུབ་ པ་ ཙམ་ གཅོད་ པར་ བཞེད་ ཅེས་ པའི་ དོན་ ཡིན་ པའི་ ཕྱིར།
གཉིས་པ་རང་ལུགས་བཞག་པ་ལ། འདུས་བྱས་ལ་སྦྱར་ནས་བཤད་
པ་དང༌། འདུས་མ་བྱས་ལ་སྦྱར་ནས་བཤད་པ་གཉིས། དང་བོ་ནི།
གཟུགས་གཟུགས་ཀྱི་གཞན་དབང༌། གཟུགས་བདེན་པར་གྲུབ་
པའམ། དེར་སྒྲོ་འདོགས་པ་གཟུགས་ཀྱི་ཀུན་བཏགས། གཟུགས་
དོན་དམ་པར་མ་གྲུབ་པ་དེའི་ཡོངས་གྲུབ་ཏུ་འཇོག གཉིས་པ་ནི།
ནམ་མཁའ་ནམ་མཁའི་གཞན་དབང་། ནམ་མཁའ་བདེན་པར་
གྲུབ་ པའམ། དེར་ སྒྲོ་ བཏགས་ པ་ ནམ་ མཁའི་ ཀུན་ བཏགས།
ནམ་མཁའ་བདེན་པར་མ་གྲུབ་པ་ནམ་མཁའི་ཡོངས་གྲུབ་ཏུ་འཇོག
འོ་ན་ནམ་མཁའི་གཞན་དབང་ལ་སྐྱེ་བ་ངོ་བོ་ཉིད་མེད་ཚུལ་འཆད་
དགོས་པས། དེ་ཇི་ལྟར་ཡིན་ཞེ་ན། རྣམ་རིག་པའི་སྐབས་བཞིན་
སྦྱར་མི་བདེ་བས། རྩད་བཅད་པར་བྱ་སྟེ། ཕྲ་བར་སྣང་ངོ༌། །
བཞི་བ་དེ་དག་གི་གྲུབ་པའི་དོན་ཞུས་པ་ནི། སྔར་མདོ་དྲངས་པ་
ལྟར་ཏེ། དགོངས་འགྲེལ་ལས་གསུངས་པའི་འཁོར་ལོ་ཐོག་མཐའ་
285



བྱང་ཆུབ་ལོ་མ་དཔེ་ཚོགས།
གཉིས་ཀྱི་ངོས་འཛིན་བཤད་ཟིན་ལ། བར་པའི་ངོས་འཛིན་ལ་ཁ་
ཅིག འཁོར་ལོ་བར་པ་ཡིན་ན། དེ་ཡང་བླ་ན་མཆིས་ཞེས་སོགས་
ཀྱི་སྐབས་ནས་དངོས་སུ་བསྟན་པའི་འཁོར་ལོ་བར་པ་ཡིན་པས་ཁྱབ་
ཅེས་ཟེར། དེ་མི་འཐད་པར་ཐལ། ཤེར་ཕྱིན་འབུམ་པའི་ནང་
ཚན་དུ་གྱུར་པའི་གཟུགས་མེད་ཅེས་སོགས་ཀྱི་མདོ་ཚིག་རྣམས་དེ་ཡང་
བླ་ན་མཆིས་ཞེས་སོགས་ཀྱི་སྐབས་ནས་དངོས་སུ་བསྟན་པའི་འཁོར་ལོ་
བར་པ་མ་ཡིན་པའི་ཕྱིར་ཏེ། དེའི་སྐབས་ནས་དངོས་སུ་བསྟན་པའི་
འཁོར་ལོ་བར་ པ་ཡིན་ན་ དྲང་དོན་གྱི་མདོ་ ཡིན་ དགོས་ པའི་ཕྱིར།
ཁོ་ན་རེ། འོ་ན་མདོ་ཚིག་དེ་རྣམས། དེ་ཡང་བླ་ན་མཆིས་ཞེས་
སོགས་ཀྱི་སྐབས་ནས་བསྟན་པའི་འཁོར་ལོ་བར་པ་མིན་པར་ཐལ་ལོ་
ཞེ་ན། མ་ཁྱབ་སྟེ། དེས་ཤུགས་ལ་འགྲེལ་བའི་འཁོར་ལོ་བར་པ་
ཡིན་ པའི་ ཕྱིར། ཆེད་དུ་བྱ་བའི་ གདུལ་བྱ་ལ། ཁ་ ཅིག་ན་རེ།
འཁོར་ལོ་བར་པའི་ཆེད་དུ་བྱ་བའི་གདུལ་བྱ་ཐལ་འགྱུར་བ་དང་།
ཐ་ མའི་ ཆེད་ དུ་ བྱ་ བའི་ གདུལ་ བྱ་ སེམས་ ཙམ་ པ་ ཡོད་ ཅེས་ ཟེར།
དང་བོ་མི་འཐད་དེ། ཤེས་རབ་སྙིང་བོའི་ཆེད་དུ་བྱ་བའི་གདུལ་
བྱར་གྱུར་པའི་ཐལ་འགྱུར་བ་མེད་པའི་ཕྱིར། མ་གྲུབ་ན་དེ་འདྲ་
བའི་ ཐལ་འགྱུར་བ་ཆོས་ཅན། ཤེར་སྙིང་དུ་གཟུགས་མེད་ཅེས་་་་
སོགས་གསུངས་པ་སྒྲ་ཇི་བཞིན་པར་མི་འཛིན་པར་ཐལ། དེའི་ཆེད་
དུ་བྱ་བའི་གདུལ་བྱ་ཡིན་པའི་ཕྱིར། ཁྱབ་སྟེ། དེ་ཡིན་ན་འཁོར་ལོ་
ཐ་མས་ཤེར་སྙིང་གི་དགོངས་པ་བཀྲལ་བ་ལ་མ་ལྟོས་པར་ཤེར་སྙིང་གི་
286



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དགོངས་པ་རྫོགས་པར་རྟོགས་ནུས་པའི་གདུལ་བྱ་ཡིན་པས་ཁྱབ་པ་
གང་ཞིག གཟུགས་སོགས་རང་བཞིན་གྱིས་མེད་པ་ཤེས་རབ་སྙིང་
བོའི་དགོངས་པ་མ་ཡིན། གཟུགས་སོགས་བདེན་པར་མེད་པ་དེ་
ཤེས་རབ་སྙིང་བོའི་དགོངས་པ་ཡིན་པའི་ཕྱིར། རྩ་བའི་ལུགས་་་
གཉིས་པ་ཡང་མི་འཐད་པར་ཐལ། འཁོར་ལོ་ཐ་མའི་དགོངས་པ་
རྫོགས་པར་སྟོན་པའི་སྣོད་རུང་གི་སེམས་ཙམ་པ་མེད་པའི་ཕྱིར་ཏེ།
ཆོས་ཀྱི་བདག་མེད་ཕྲ་མོ་བསྟན་པའི་སྣོད་རུང་གི་སེམས་ཙམ་པ་མེད་
པ་གང་ཞིག ཕུང་སོགས་བདེན་པར་མེད་པ་འཁོར་ལོ་ཐ་མའི་་
དགོངས་པ་ཡིན་པའི་ཕྱིར། ཡང་ཁ་ཅིག འཁོར་ལོ་ཐ་མའི་ཆེད་
དུ་བྱ་བའི་གདུལ་བྱ་རིགས་ཅན་གསུམ་ཀ་ཡོད་ཅེས་ཟེར། དེ་མི་
འཐད་དེ། དེ་ལྟར་ན། ཐེག་ཆེན་གྱི་མདོ་དང་། ཐེག་དམན་གྱི་
མདོ་གཉིས་ཀར་ཐལ་བའི་སྐྱོན་ཡོད་པའི་ཕྱིར་ཏེ། རང་གི་ཆེད་དུ་
བྱ་བའི་གདུལ་བྱ་ཐེག་ཆེན་གྱི་རིགས་ཅན་ལ་གསུངས་པའི་མདོ་ཡིན་
ན། ཐེག་ཆེན་གྱི་མདོ་ཡིན་པས་ཁྱབ། རང་གི་ཆེད་དུ་བྱ་བའི་
གདུལ་བྱ་ཐེག་དམན་གྱི་རིགས་ ཅན་ལ་ གསུངས་ པའི་མདོ་ཡིན་ན།
ཐེག་དམན་གྱི་མདོ་ཡིན་པས་ཁྱབ་པའི་ཕྱིར། གཞན་ཡང་། རྩ་
བའི་གྲུབ་མཐའ་དེ་མི་འཐད་པར་ཐལ། འཁོར་ལོ་ཐ་མའི་དགོངས་
པ་རྫོགས་པར་བསྟན་དུ་རུང་བའི་ཐེག་དམན་གྱི་རིགས་ཅན་མེད་པའི་
ཕྱིར་ཏེ། ཆོས་ཀྱི་བདག་མེད་ཕྲ་མོ་བསྟན་པའི་སྣོད་རུང་གི་ཐེག་
དམན་གྱི་རིགས་ཅན་མེད་པའི་ཕྱིར་ཏེ། སྟོང་ཉིད་རྟོགས་པའི་ཐེག་
287



བྱང་ཆུབ་ལོ་མ་དཔེ་ཚོགས།
དམན་རིགས་ངེས་ཀྱི་གང་ཟག་མེད་པའི་ཕྱིར། རང་གི་ལུགས་ནི་
འཁོར་ལོ་ཐ་མས་འཁོར་ལོ་བར་པའི་མཚན་གཞི་ཤེར་སྙིང་ལྟ་བུའི་
དགོངས་པ་བཀྲལ་བ་ལ་མ་ལྟོས་པར། དེའི་དགོངས་པ་རྫོགས་པར་
རྟོགས་ནུས་པའི་དབུ་མ་རང་རྒྱུད་པ་དབང་རྣོན་དེ། འཁོར་ལོ་བར་
པའི་ཆེད་དུ་བྱ་བའི་གདུལ་བྱ་དང༌། འཁོར་ལོ་ཐ་མས་འཁོར་ལོ་
བར་པའི་མཚན་གཞི་ཤེར་སྙིང་ལྟ་བུའི་དགོངས་པ་བཀྲལ་བ་ལ་མ་
ལྟོས་ པར། དེའི་ དགོངས་ པ་ རྫོགས་ པར་ རྟོགས་ མི་ ནུས་ ཤིང༌།
འཁོར་ལོ་ཐ་མས་དེའི་དགོངས་པ་བཀྲལ་བ་ལ་བརྟེན་ནས། དེའི་
དགོངས་པ་རྫོགས་པར་རྟོགས་དགོས་ཀྱི་དབུ་མ་རང་རྒྱུད་པ་དབང་
རྟུལ་དེ། འཁོར་ལོ་ཐ་མའི་ཆེད་དུ་བྱ་བའི་གདུལ་བྱར་འཇོག་སྟེ།
སེམས་ཙམ་པའི་སྐབས་དང་ཁོག་འདྲ་བ་ཡིན་ནོ། ། གཉིས་པ་ཐལ་
འགྱུར་བས་དགོངས་འགྲེལ་གྱི་དོན་ཇི་ལྟར་འཆད་པ་ནི། སྔར་་་
བཤད་པ་ལྟར་སྟོང་ཉིད་དངོས་ཀྱི་བརྗོད་བྱར་བྱེད་པའི་འཁོལ་ལོ་དང་
བོའི་མདོ་ཚིག་ངེས་དོན་དང་། ཆོས་རྣམས་རང་གི་མཚན་ཉིད་ཀྱིས་
ཡོད་པར་སྟོན་པ་རྣམས་དྲང་དོན་གྱི་མདོ་སྟེ། དགོངས་གཞི་ཆོས་
རྣམས་ཡོད་པ་ཙམ་དང་། དགོས་པ་ཉན་ཐོས་སྡེ་བ་རྗེས་སུ་འཛིན་
པ་དང་། དངོས་ལ་གནོད་བྱེད་དབུ་མ་པའི་གཞུང་རྣམས་ལས་་
གསུངས་པ་ལྟར་བསྟན་ནས་དྲང་དོན་དུ་འགྲེལ་བར་མཛད་ཅིང་།
འཁོར་ལོ་བར་པ་ངེས་དོན་གྱི་མདོ་བླ་ན་མེད་པ་དང་། ཐ་མ་་་་
དགོངས་གཞི་ངོ་བོ་ཉིད་དང་བོ་དང་། ཕྱི་མ་གཉིས་ལ་སེམས་ཙམ་
_288



མ་་་་སས་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པས་ འདོད་ པ་ ལྟར་ གྱི་ རང་ གི་ མཚན་ ཉིད་ ཀྱིས་ མ་ གྲུབ་ པ་ དང་།
གྲུབ་པའི་ཁྱད་པར་ཡོད་པ་ཙམ་ལ་དགོངས་པ་དང་། དགོས་པ་
དབུ་མའི་ལྟ་བ་བསྟན་ན་ཆད་ལྟ་སྐྱེ་བར་འགྱུར་པའི་སེམས་ཙམ་པ་
རྗེས་སུ་བཟུང་བ་དང༌། དངོས་ལ་གནོད་བྱེད་བསྟན་པའི་སྒོ་ནས་
དྲང་དོན་དུ་འགྲེལ་བར་མཛད་དོ། །འོན་ཀྱང་ཡུམ་གྱི་མདོ་གང་ཡིན་
དགོངས་འགྲེལ་ལས་གསུངས་པའི་ངེས་དོན་གྱི་མདོར་ནི་མི་བྱ་སྟེ།
དེ་ཉིད་ལས།. དེ་ཡང་བླ་ན་མཆིས་ཞེས་སོགས་འབྱུང་བས་སོ། །
གསུམ་པ་ཞར་ལ་གཟུངས་རྒྱལ་གྱི་མདོ་ལས་གསུངས་པའི་རིམ་པ་
གསུམ་བཤད་པ་ལ་གཉིས། གཞན་ལུགས་དགག་པ་དང་། རང་
ལུགས་བཞག་པའོ། ། དང་བོ་ནི་ཁ་ཅིག་ན་རེ། དགོངས་འགྲེལ་
ནས་གསུངས་པའི་འཁོར་ལོ་གསུམ་དང་། གཟུངས་རྒྱལ་གྱི་མདོ་
ལས་གསུངས་པའི་རིམ་པ་གསུམ་རིམ་པ་བཞིན་དོན་གཅིག་ཡིན་ཞེས་
ཟེར། འོ་ན་ཤེས་བྱ་ཆོས་ཅན། གཟུངས་ རྒྱལ་ གྱི་མདོ་ལས་་་་་
གསུངས་པའི་རིམ་པ་གསུམ་པོ་གདུལ་བྱའི་གཙོ་བོ་རྒྱུད་ཐ་དད་པ་
གསུམ་གྱི་དབང་དུ་མཛད་ནས་གསུངས་པར་ཐལ། དམ་བཅའ་
གང་ཞིག དགོངས་འགྲེལ་ལས་གསུངས་པའི་འཁོར་ལོ་གསུམ་་་་
གདུལ་བྱའི་གཙོ་བོ་རྒྱུད་ཐ་དད་པ་གསུམ་གྱི་དབང་དུ་མཛད་ནས་
གསུངས་པའི་ཕྱིར། འདོད་མི་ནུས་ཏེ། ནོར་བུ་གཅིག་ཉིད་སྦྱོང་
བྱེད་གསུམ་གྱིས་རིམ་ཅན་དུ་སྦྱོང་བ་ལྟར་གདུལ་བྱ་གཅིག་ཉིད་ཀྱི་
རྒྱུད་ཀྱི་དྲི་མ་ཕྲ་རགས་གསུམ་སྦྱོང་བྱེད་རིམ་པ་གསུམ་གྱིས་རིམ་ཅན་
289



བྱང་ཆུབ་ལོ་མ་དཔེ་ཚོགས།
་
དུ་སྦྱོང་བར་གསུངས་པའི་ཕྱིར། གཞན་ཡང་། གཟུངས་རྒྱལ་གྱི་
མདོ་ལས་གསུངས་པའི་རིམ་པ་དང་བོའི་མདོ་ཡིན་ན་ཐེག་དམན་གྱི་
མདོ་ཡིན་པས་ཁྱབ་པར་ཐལ། དམ་བཅའ་གང་ཞིག དགོངས་
འགྲེལ་ལས་གསུངས་པའི་འཁོར་ལོ་དང་པོའི་མདོ་ཡིན་ན་ཐེག་དམན་
གྱི་མདོ་ཡིན་པས་ཁྱབ་པའི་ཕྱིར། རྟགས་ཕྱི་མ་འབུད། འདོད་མི་
ནུས་ ཏེ། དེ་ཡིན་ན་ཐེག་ཆེན་གྱི་མདོ་ ཡིན་ པས་ ཁྱབ་པའི་ཕྱིར།
དེར་ཐལ། གཟུངས་རྒྱལ་གྱི་མདོ་ལས་གསུངས་པའི་རིམ་པ་དང་
བོའི་ཆེད་དུ་བྱ་བའི་གདུལ་བྱ་ཡིན་ན་ཐེག་ཆེན་གྱི་རིགས་ཅན་ཡིན་
པས་ཁྱབ་པའི་ཕྱིར། དེར་ཐལ། དེ་ལས་གསུངས་པའི་རིམ་པ་ཕྱི་
མ་གཉིས་ཀྱི་མདོའི་ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་
ཡིན་པ་གང་ཞིག རིམ་པ་གསུམ་པོ་ཆེད་དུ་བྱ་བའི་གདུལ་བྱ་རྒྱུད་
གཅིག་ གི་དབང་དུ་མཛད་ པ་ སྔར་བཤད་ པ་ལྟར་ ཡིན་ པའི་ ཕྱིར།
གཞན་ཡང་དེ་བཞིན་གཤེགས་པའི་སྙིང་བོའི་མདོ་དགོངས་འགྲེལ་
ལས་གསུངས་པའི་འཁོར་ལོ་ཐ་མ་ཡིན་པར་ཐལ། རྩ་བའི་དམ་
བཅའ་གང་ཞིག དེ་གཟུངས་རྒྱལ་གྱི་མདོ་ལས་གསུངས་པའི་རིམ་
པ་ཐ་མ་ཡིན་པའི་ཕྱིར། ཕྱི་མ་དེར་ཐལ། དེ་དེ་ལས་གསུངས་པའི་
མདོ་ཕྱི་མ་ཡིན་པའི་ཕྱིར། དེར་ཐལ། དེ་རྒྱུད་བླ་མ་ལས། སྔར་
ནི་དེ་ལྟར་རྣམ་བཞག་ནས། །སླར་ཡང་བླ་མའི་རྒྱུད་འདི་རུ། །ཉེས་
པ་ལྔ་དག་སྤང་བའི་ཕྱིར། ། ཁམས་ཡོད་ཉིད་ཅེས་བསྟན་པ་ཡིན། །
ཞེས་གསུངས་པའི་སྐབས་ནས་བསྟན་པའི་མདོ་ཕྱི་མ་ཡིན་པའི་ཕྱིར།
290



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་ དེར་ ཐལ། ཕར་ཕྱིན་རྣམ་བཤད་ལས། འདིའི་ལྟར་ན་དེ་་
བཞིན་གཤེགས་པའི་སྙིང་བོའི་མདོ་ཡང་རིམ་པ་གསུམ་པ་འདིའི་་་
མཚན་གཞིར་བཟུང་བར་བྱ་སྟེ། ཐེག་པ་ཆེན་པོ་རྒྱུད་བླ་མའི་བསྟན་
བཅོས་ཀྱི་སྐབས་དང་བོའི་མཇུག་དགོས་པ་བསྟན་པའི་གཞུང་གི་དོན་
དུ་ཆེས་ཤིན་ཏུ་གསལ་བའི་ཕྱིར། ཞེས་གསུངས་པའི་ཕྱིར། རྩ་
བར་འདོད་མི་ནུས་ཏེ། དེ་ངེས་དོན་གྱི་མདོ་ཡིན་པའི་ཕྱིར། དེར་
ཐལ། དེ་བདེ་གཤེགས་སྙིང་བོ་དངོས་བསྟན་བསྟན་བྱའི་གཙོ་བོར་
བྱས་ནས་སྟོན་པའི་མདོ་ཡིན་པའི་ཕྱིར། ཁོ་ན་རེ། གཟུངས་རྒྱལ་
གྱི་མདོ་ལས་གསུངས་པའི་རིམ་པ་དང་བོའི་མདོའི་ཆེད་དུ་བྱ་བའི་
གདུལ་བྱ་ཡིན་ན་ཐེག་ཆེན་གྱི་རིགས་ ཅན་ཡིན་པས་ཁྱབ་པ་དེ་མི་་
འཐད་པར་ཐལ། བསྟན་བཅོས་ལས། འདི་ནི་གང་ཟག་གཅིག་
དང་བོར་ཐེག་དམན་དུ་ཁྲིད་དེ། དེ་ནས་སངས་རྒྱས་ཀྱི་ཡུལ་ཐེག་
ཆེན་ལ་བཙུད་ནས་སངས་རྒྱས་ཐོབ་པར་བྱེད་པའི་རིམ་པ་ཡིན་ལ་
ཞེས་དང་། དེས་ན་རིམ་པ་དང་བོ་གཉིས་ཀ་ཐེག་དམན་དུ་འཁྲིད་
པ་ཡིན་པས། ཞེས་གདུལ་བྱ་ཐེག་དམན་གྱི་གང་ཟག་ལ་བཤད་པའི་
ཕྱིར་ཞེ་ན། སྐྱོན་མེད་དེ། གཟུངས་རྒྱལ་གྱི་མདོ་ལས་གསུངས་
པའི་རིམ་པ་གསུམ་གྱིས་གདུལ་བྱ་ཐེག་པ་གསུམ་ལ་རིམ་གྱིས་ཞུགས་
པ་དང་། ཐེག་པ་ཆེན་པོར་རིགས་ངེས་པ་གཉིས་ཀའི་ལམ་བསྟན་
པ་ལས། གཙོ་བོར་ཕྱི་མའི་དབང་དུ་མཛད་པ་ཡིན་ཏེ། ཕར་ཕྱིན་
རྣམ་བཤད་ལས། འདིས་ ཅི་བསྟན་ཞེ་ན། གདུལ་བྱ་ཐེག་པ་་་
291



བྱང་ཆུབ་ལོ་མ་དཔེ་ཚོགས།
གསུམ་ལ་རིམ་གྱིས་ཞུགས་པ་དང་། ཐེག་པ་ཆེན་པོར་རིགས་ངེས་
པ་གཉིས་ཀའི་ལམ་བགྲོད་པའི་རིམ་པ་བསྟན་པ་ཡིན་ཏེ་ཞེས་དང་།
རིམ་པ་འདི་ཡང་གཙོ་བོའི་གདུལ་བྱའི་དབང་དུ་བྱས་ནས་གསུངས་
པའི་ཕྱིར། ཞེས་གསུངས་པའི་ཕྱིར། གཞན་ཡང་། ཤེས་བྱ་་
ཆོས་ཅན། དོན་དམ་ཡང་དག་འཕགས། ངས་ཆོས་རྣམས་ ཀྱི་
ཞེས་སོགས་ཀྱི་མདོ་དེ་འདིར་གསུངས་པའི་རིམ་པ་གསུམ་པ་ཡིན་པར་
ཐལ། དམ་བཅའ་གང་ཞིག དེ་དགོངས་འགྲེལ་ལས་གསུངས་
པའི་འཁོར་ལོ་ཐ་མ་ཡིན་པའི་ཕྱིར། འདོད་མི་ནུས་ཏེ། གཞན་
དབང་བདེན་གྲུབ་ཏུ་སྟོན་པའི་མདོ་ཡིན་པའི་ཕྱིར། ཡང་ཁ་ཅིག
དེ་བཞིན་གཤེགས་པའི་སྙིང་བོའི་མདོ་དགོངས་འགྲེལ་ལས་གསུངས་
པའི་འཁོར་ལོ་བར་པ་ཡིན་ཞེས་ཟེར། དེ་མི་འཐད་པར་ཐལ། དེ་
དགོངས་འགྲེལ་གྱི་གྲུབ་དོན་གཉིས་པའི་སྐབས་ནས་བསྟན་པའི་་་་་
འཁོར་ལོ་བར་བ་མ་ཡིན་པའི་ཕྱིར། དེར་ཐལ། དེ་དོན་དམ་ཡང་
དག་འཕགས་ཞུས་ཀྱིས་ལེའུས་དགོངས་པ་བསྟན་ནས་དྲང་དོན་དུ་
འགྲེལ་རྒྱུའི་མདོ་མ་ཡིན་པའི་ཕྱིར། རྟགས་སླ། གཉིས་པ་རང་གི་
ལུགས་བཞག་པ་ནི། དགོངས་འགྲེལ་ལས་གསུངས་པའི་འཁོར་ལོ་
དང་བོ་དང་། གཟུངས་རྒྱལ་གྱི་མདོ་ལས་བཤད་པའི་རིམ་པ་དང་
བོ་འགལ་བ་ཡིན་ཏེ། སྔར་བཤད་པ་ལྟར་ཐེག་པ་དམན་པ་དང་།
ཆེན་པོའི་མདོ་སོ་སོར་ངེས་པའི་ཕྱིར། བར་པ་དང་རིམ་པ་གཉིས་
པ་མི་འགལ་ཏེ། ཤེར་ཕྱིན་གྱི་མདོ་རྒྱས་འབྲིང་བསྡུས་གསུམ་ལྟ་བུ་
292



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་གཉིས་ཀ་ཡིན་པའི་ཕྱིར། ཐ་མ་དང་རིམ་པ་གསུམ་པ་ཡང་་་་
འགལ་བ་ཡིན་ཏེ། ཐ་མ་ཡིན་ན་སེམས་ཙམ་པའི་མདོ་ཡིན་པས་
ཁྱབ། རིམ་པ་གསུམ་པའི་མདོ་ཡིན་ན་དབུ་མ་པའི་མདོ་ཡིན་པས་
ཁྱབ་པའི་ཕྱིར། ཁ་ཅིག་ན་རེ། ཐལ་འགྱུར་བ་ལྟར་ན་དེ་ལྟར་ཡིན་
ཀྱང་རང་རྒྱུད་པའི་སྐབས་སུ། དགོངས་འགྲེལ་ལས་གསུངས་པའི་
འཁོར་ལོ་ཐ་མ་དབུ་མ་པའི་མདོར་བྱེད་པས། གཟུངས་རྒྱལ་གྱི་རིམ་
པ་གསུམ་པ་དང་མི་འགལ་ལོ་ཞེ་ན། དེ་ཡང་མི་འཐད་པར་ཐལ།
ཐལ་རང་གཉིས་གང་གི་ལུགས་ལའང་། གཟུངས་རྒྱལ་གྱི་རིམ་པ་
གསུམ་པ་ཡིན་ན་འཁོར་ལོ་ཐ་མ་མ་ཡིན་དགོས་པའི་ཕྱིར། འོན་
ཀྱང་། རྒྱུད་བླ་ ཊཱིཀ་ཆེན་དང་། སྤྱོད་འཇུག་རྣམ་བཤད་ལས།
དེ་བཞིན་གཤེགས་པའི་སྙིང་བོའི་མདོ་སོགས་སྤྱིར་འཁོར་ལོ་ཐ་མར་
གསུངས་པས་དཔྱོད་ཅིག དེས་ན་ཡུམ་གྱི་མདོ་ལས་མི་རྟག་སྡུག་
བསྔལ་སྟོང་བདག་མེད་དང༌། སོ་ཐར་དང་། ཐུན་མོང་བའི་་༌་
ཉམས་ལེན་གསུངས་པ་རྣམས་རིམ་པ་དང་བོར་འཇོག་ཅིང་། ཕྱི་མ་
གཉིས་གོང་དུ་བཤད་པ་ལྟར་བྱའོ། །དོན་གྱི་རིམ་པ་བསྟན་ཚུལ་ཡང་
ཡོད་དེ། གདུལ་ བྱ་ ཐེག་ པ་ དམན་ པར་ རིགས་ ངེས་ པ་ ཡིན་ན།
རིམ་པ་དང་བོས་རྒྱུད་སྨིན་བྱེད་ཀྱི་ལམ་དང་། གཉིས་པས་ གྲོལ་
བྱེད་ཀྱི་ལམ་དང༌། གསུམ་པས་ཐེག་ཆེན་གྱི་ལམ་དུ་བཀྲི་བར་བྱེད།
གདུལ་བྱ་ཐེག་ཆེན་གྱི་རིགས་ཅན་ཡིན་ན། རིམ་པ་དང་བོས་རགས་
པའི་བདག་མེད་བསྟན་ནས་རྒྱུད་སྨིན་པར་བྱེད། གཉིས་པས་་་་་
293



བྱང་ཆུབ་ལོ་མ་དཔེ་ཚོགས།
བདག་མེད་ཕྲ་མོ་དང༌། གསུམ་པས་ཐེག་ཆེན་གྱི་ཐབས་ཀྱི་ཆ་རྒྱ་
ཆེན་པོ་བསྟན་པའི་ཕྱིར། འོ་ན་ཐེག་དམན་གྱི་རིགས་ངེས་ཀྱི་གང་
ཟག་ལ་སྟོང་ཉིད་རྟོགས་པ་ཡོད་པར་ཐལ་ཞེ་ན། ཤིན་ཏུ་འདོད་དེ།
བསྟན་བཅོས་སུ་ཐལ་འགྱུར་བའི་སྤྱི་ཁྱབ་ནས་བཤད་ཅིང་། ཕར་
ཕྱིན་རྣམ་བཤད་དུ་ནི། ཐལ་འགྱུར་བའི་གྲུབ་མཐའ་ཤོར་བ་ལྟ་བུ་
ཡིན་པའི་ཕྱིར། རིམ་པ་ཕྱི་མ་གཉིས་ཀྱི་གོ་རིམ་འདི་ལྟར་འོང་བའི་
རྒྱུ་མཚན་ཡོད་དེ། རིམ་པ་གསུམ་པོ་སྔར་བཤད་པ་ལྟར་ཆེད་དུ་བྱ་
བའི་གདུལ་བྱ་ཐེག་ཆེན་གྱི་རིགས་ཅན་དབང་རྣོན་གྱི་དབང་དུ་བྱས་
ནས་གསུངས་པ་གང་ཞིག ཐེག་ཆེན་གྱི་རིགས་ཅན་དབང་རྣོན་
གྱིས་བྱང་ཆུབ་ཏུ་སེམས་བསྐྱེད་པའི་སྔ་རོལ་ཏུ་སྟོང་ཉིད་རྟོགས་པར་
བྱེད་པའི་ཕྱིར་རོ། །རིམ་པ་གསུམ་པ་འདི་ཆེད་དུ་བྱ་བའི་གདུལ་བྱ་
གང་གི་དབང་དུ་བྱས་ཀྱི་གསལ་ཁ་བསྟན་བཅོས་དང་སྟོང་ཐུན་ལས་
མི་འབྱུང་ཡང་། རྒྱལ་ཚབ་ཆོས་རྗེས་གསལ་བར་བཤད་པ་ལས་བློ་
མུན་བསལ་ཏོ། ། །
གཉིས་པ་བློ་གྲོས་མི་ཟད་པས་བསྟན་པའི་མདོ་ལ་བརྟེན་ནས་
དྲང་ངེས་འབྱེད་པ་ལ་གཉིས། བཤད་བྱའི་མདོ་འགོད་པ། དེ་ལ་
བརྟེན་ནས་དྲང་ངེས་འབྱེད་པའོ། ། དང་བོ་ནི། མདོ་དེ་ལས་ཇི་
སྐད་དུ། ངེས་པའི་དོན་གྱི་མདོ་སྡེ་ནི་གང་དྲང་བའི་དོན་གྱི་མདོ་སྡེ་
ནི་གང་ཞེ་ན། མདོ་སྡེ་གང་དག་ཀུན་རྫོབ་སྒྲུབ་པ་བསྟན་པ་དེ་དག་
ནི་དྲང་པའི་དོན་ཞེས་བྱའོ། ། མདོ་སྡེ་གང་དག་དོན་དམ་པ་སྒྲུབ་པ་
_294



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བསྟན་ པ་དེ་ དག་ནི་ངེས་ པའི་ དོན་ ཞེས་བྱའོ། ། ཞེས་ སོགས་དང་།
ཏིང་ངེ་འཛིན་རྒྱལ་བོ་ལས་ཀྱང་། སྟོང་བ་བདེ་པར་གཤེགས་པས་
བཤད་པ་ལྟར། །ངེས་དོན་མདོ་སྡེ་དག་གི་བྱེ་བྲག་ཤེས། །གང་ལས་
སེམས་ཅན་གང་ཟག་སྐྱེས་བུ་བསྟན། །ཆོས་དེ་ཐམས་ཅད་དྲང་བའི་
དོན་དུ་ཤེས། །ཞེས་གསུངས། གཉིས་པ་ལ་གཉིས། དབུ་མ་རང་
རྒྱུད་པའི་ལུགས་དང་། དབུ་མ་ཐལ་འགྱུར་པའི་ལུགས་སོ། །དང་
བོ་ནི། ཁ་ཅིག་ན་རེ། དོན་དམ་བདེན་པ་དངོས་བསྟན་བསྟན་
བྱའི་གཙོ་བོར་བྱས་ནས་སྟོན་པའི་མདོ། ངེས་དོན་གྱི་མདོའི་མཚན་
ཉིད། ཀུན་རྫོབ་བདེན་པ་དངོས་བསྟན་བསྟན་བྱའི་གཙོ་བོར་བྱས་
ནས་སྟོན་པའི་མདོ་དྲང་དོན་གྱི་མདོའི་མཚན་ཉིད་ཅེས་ཟེར། དང་
བོ་མི་འཐད་དེ། ཤེས་རབ་སྙིང་བོའི་ནང་ཚན་དུ་གྱུར་པའི་གཟུགས་
མེད། ཅེས་སོགས་ཀྱི་མདོ་ཚིག་མཚན་ཉིད་དེ་གང་ཞིག་ངེས་དོན་གྱི་
མདོ་མ་ཡིན་པའི་ཕྱིར། དང་བོ་དེར་ཐལ། དེ་དོན་དམ་བདེན་པ་
བསྟན་བྱའི་གཙོ་བོར་བྱས་ནས་བསྟན་པའི་མདོ་གང་ཞིག ཤུགས་
བསྟན་དུ་བྱེད་པ་མི་འོས་པའི་ཕྱིར། དང་བོ་དེར་ཐལ། གཟུགས་
སོགས་བདེན་པར་མེད་པ་མདོ་ཚིག་དེ་རྣམས་ཀྱི་དགོངས་པའི་གཙོ་བོ་
ཡིན་པའི་ཕྱིར། རྟགས་བསྒྲུབས་ཟིན། རྩ་རྟགས་གཉིས་པ་དེར་
ཐལ། མདོ་ཚིག་དེ་རྣམས་སྒྲ་ཇི་བཞིན་པ་མ་ཡིན་པའི་ཕྱིར། ཁྱབ་
སྟེ། དབུ་མ་སྣང་བ་ལས། ངེས་པའི་དོན་ཀྱང་གང་ལ་བྱ་ཞེ་ན།
ཚད་མ་དང་བཅས་པ་དང་། དོན་དམ་པའི་དབང་དུ་མཛད་ནས་
295



བྱང་ཆུབ་ལོ་མ་དཔེ་ཚོགས།
བཤད་པ་གང་ཡིན་པ་སྟེ། དེ་ནི་དེ་ལས་ལོགས་ཤིག་ཏུ་གཞན་གྱིས་
གང་དུ་ཡང་དྲང་བར་མི་ནུས་པའི་ཕྱིར་རོ། །ཞེས་ཚད་མ་དང་བཅས་
པ་ཞེས་སྨོས་པ་ལ་དགོས་པ་ཡོད་པའི་ཕྱིར། དེ་ལ་ཁ་ཅིག དེའི་
ནང་ཚན་དུ་གྱུར་པའི་གཟུགས་མེད་ཅེས་ སོགས་ཀྱི་མདོ་ཚིག་གིས་
གཟུགས་སོགས་བདེན་མེད་ སྒྲས་ཟིན་ལ་བསྟན་པར་ཐལ། དེས་
གཟུགས་སོགས་བདེན་མེད་དུ་དངོས་སུ་ བསྟན་པའི་ཕྱིར། ཞེས་
དང༌། ཡང་དེ་འདྲ་བའི་མདོ་ཚིག་གིས་གཟུགས་སོགས་རང་བཞིན་
མེད་པར་དངོས་སུ་བསྟན་པར་ཐལ། གཟུགས་སོགས་རང་བཞིན་
མེད་པར་སྒྲས་ཟིན་ལ་བསྟན་པའི་ཕྱིར། ཞེས་པ་ནི་ཁྱབ་པ་མ་ངེས་
པའི་ཕྲེང་ བ་ བསྒྲིགས་ པའོ། ། གཉིས་ པ་ ཡང་ མི་ འཐད་ པར་ ཐལ།
ཀུན་གཞིའི་རྣམ་ཤེས་སྟོན་པའི་མདོའི་དངོས་བསྟན་བསྟན་བྱའི་གཙོ་
བོ་གྱུར་པའི་ཀུན་རྫོབ་བདེན་པ་མེད་པའི་ཕྱིར་ཏེ། སྔར་སེམས་ཙམ་
པའི་སྐབས་སུ་ཕྱི་དོན་སྟོན་པའི་མདོ་ལ་བཤད་པ་ལྟ་བུ་ཡིན་པའི་ཕྱིར།
རང་གི་ལུགས་ནི། ངེས་དོན་གྱི་མདོའི་མཚན་ཉིད་སྔར་བཤད་པ་
ལྟར་དོན་དམ་བདེན་པ་དངོས་བསྟན་བསྟན་བྱའི་གཙོ་བོར་བྱེད་ཅིང་
སྒྲ་ཇི་བཞིན་པའི་མདོ་ལ་འཇོག་པ་དང༌། དྲང་དོན་གྱི་མདོའི་་༌་
མཚན་ཉིད་ཀུན་རྫོབ་བདེན་པ་དངོས་བསྟན་བསྟན་བྱའི་གཙོ་བོ་བྱས་
ནས་སྟོན་པའམ། སྒྲ་ཇི་བཞིན་དུ་ཁས་བླང་དུ་མི་རུང་བ་གང་རུང་
དུ་གྱུར་པའི་མདོ་ལ་འཇོག་པའོ། །གཉིས་པ་ཐལ་འགྱུར་བའི་ལུགས་
ལ་གཉིས། དྲང་ངེས་ཀྱི་མདོའི་ངོ་བོ་དང་། མཚན་ཉིད་གསུམ་གྱི་
296



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྣམ་གཞག་བཤད་པའོ། །དང་བོ་ནི། དོན་དམ་བདེན་པ་དངོས་
བསྟན་བསྟན་བྱའི་གཙོ་བོར་བྱས་ནས་སྟོན་པའི་མདོ། ངེས་དོན་གྱི་
མདོའི་མཚན་ཉིད། རང་གི་ཆེད་དུ་བྱ་བའི་གདུལ་བྱའི་ངོར་ཀུན་
རྫོབ་བདེན་པ་དངོས་བསྟན་བསྟན་བྱའི་གཙོ་བོར་བྱས་ནས་སྟོན་པའི་
མདོ། དྲང་དོན་གྱི་མདོའི་མཚན་ཉིད་དོ། ། ཤེས་རབ་སྙིང་པོའི་
ནང་ཚན་དུ་གྱུར་པའི་གཟུགས་མེད་ཅེས་སོགས་ཀྱི་མདོ་ཚིག་རྣམས་
དགག་བྱ་ལ་དོན་དམ་གྱི་ཁྱད་པར་སྦྱར་བའི་མདོ་ཡིན་པ་ནི་མདོར་
བསྟན་ཏུ། ཕུང་བོ་ལྔ་བོ་དེ་དག་ལ་རང་བཞིན་གྱིས་སྟོང་བ་ཡང་
དག་པར་རྗེས་ སུ་ ལྟའོ། ། ཞེས་འབྱུང་བས་གྲུབ། དངོས་སུ་སྦྱར་
བའི་མདོ་ཡིན་མ་ཡིན་དཔྱད་པར་བྱ་འོས་ཏེ། བསྟན་བཅོས་ལས།
ཤེས་རབ་སྙིང་བོ་ལ་སོགས་པ་དགག་བྱ་ལ་དོན་དམ་གྱི་ཐ་སྙད་དངོས་
སུ་མ་སྦྱར་བ་ལ་ཡང་། ཞེས་སོགས་གསུངས་ཤིང་། དགག་བྱ་ལ་
དོན་དམ་གྱི་ཁྱད་པར་དངོས་སུ་སྦྱར་མ་སྦྱར་ཡང་། རེ་རེ་བཞིན་
ནས་ཚིག་ཟིན་ལ་སྦྱར་མ་སྦྱར་གྱི་དོན་དུ་སྣང་བའི་ཕྱིར། གཉིས་པ་
ལ་གཉིས། ཡུམ་གྱི་བྱམས་ཞུས་ཀྱི་ལེའུའི་དགོངས་པ་བཤད་པ་དང་།
དེ་དང་མཐུན་པར་འཇུག་འགྲེལ་ལས་འབྱུང་ཚུལ་ལོ། །དང་བོ་ནི་
བྱམས་ཞུས་ཀྱི་ལེའུ་ལས་གསུངས་པའི་མཚན་ཉིད་གསུམ་གྱི་རྣམ་་་
གཞག་ཡོད་དེ། རྣམ་པར་བཏགས་པའི་གཟུགས། ཀུན་བཏགས་
པའི་གཟུགས། ཆོས་ཉིད་ཀྱི་གཟུགས་ཞེས་པའི་མཚན་ཉིད་གསུམ་
གྱི་རྣམ་གཞག་གསུངས་པའི་ཕྱིར། རྣམ་བཏགས་ཀྱི་གཟུགས་་་་་
297



བྱང་ཆུབ་ལོ་མ་དཔེ་ཚོགས།
-
གསུངས་པ་ཡིན་ཏེ། ལེའུ་དེ་ཉིད་ལས། འདུ་བྱེད་ཀྱི་མཚན་མའི་
དངོས་པོ་དེ་རྣམ་པར་རྟོག་པ་ཙམ་གྱི་ཆོས་ཉིད་ལ་གནས་པའི་རྣམ་
པར་རྟོག་པ་ལ་བརྟེན་ནས་མངོན་པར་བརྗོད་དེ། གང་ལ་འདི་ནི་
གཟུགས་ སོ་ ཞེས་ བྱ་ བ་ དང་། ཞེས་ གསུངས་ པས་ བསྟན་ ཅིང་།
དོན་ ནི་ གཟུགས་ རྣམ་ བཏགས་ ཀྱི་ གཟུགས་ སུ་ འཇོག་ པའི་ ཕྱིར།
ཀུན་བཏགས་པའི་གཟུགས་ཀྱང་གསུངས་པ་ཡིན་ཏེ། དེ་ཉིད་ལས།
བྱམས་པ་གང་འདུ་བྱེད་ཀྱི་མཚན་མའི་དངོས་པོ་དེ་དང་། དེ་ལ་
གཟུགས་ཞེས་བྱ་བའི་མིང་དང་འདུ་ཤེས་དང་བཏགས་པ་དང་ཐ་སྙད་
ལ་ བརྟེན་ ནས་ གཟུགས་ ཀྱི་ངོ༌ བོ་ ཉིད་ ཡོངས་ སུ་ རྟོག་ པ་ འདི་ ནི།
ཀུན་བཏགས་པའི་གཟུགས་སོ། །ཞེས་པས་བསྟན་ཅིང༌། དོན་ནི་
གཟུགས་རང་གི་མཚན་ཉིད་ཀྱིས་གྲུབ་པའམ། གྲུབ་པར་སྒྲ་་་་་་
འདོགས་པ་ཀུན་བཏགས་ཀྱི་གཟུགས་སུ་འཇོག་པའི་ཕྱིར། ཆོས་
ཉིད་ཀྱི་གཟུགས་ཀྱང་གསུངས་པ་ཡིན་ཏེ། དེ་ཉིད་ལས། གང་
ཀུན་བཏགས་པའི་གཟུགས་དེས་རྣམ་པར་བཏགས་པའི་གཟུགས་་་
རྟག་པ་རྟག་པའི་དུས་དང་། ཐེར་ཟུག་ཐེར་ཟུག་གི་དུས་སུ་ངོ་བོ་
ཉིད་མེད་པ་ཁོ་ན་དང་། ཆོས་ལ་བདག་མེད་པ་དང་། དེ་བཞིན་
ཉིད་དང་། ཡང་དག་པའི་མཐའ་ནི། ཆོས་ཉིད་ཀྱི་གཟུགས་སོ་
ཞེས་གསུངས་པས་བསྟན་ཅིང་། དོན་ནི་གཟུགས་རང་གི་མཚན་
ཉིད་ཀྱིས་མ་གྲུབ་པ་ཆོས་ཉིད་ཀྱི་གཟུགས་སུ་འཇོག་པའི་ཕྱིར་རོ། །དེ་
བཞིན་དུ་རྣམ་མཁྱེན་གྱི་བར་ལ་སྦྱར་བར་བྱའོ། །ཁོ་ན་རེ། མཚན་
298



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཉིད་གསུམ་གྱི་འཇོག་ལུགས་དེ་བྱམས་ཞུས་ཀྱི་ལེའུའི་དགོངས་པར་མི་
འཐད་པར་ཐལ། བྱམས་ཞུས་ཀྱི་ལེའུའི་དགོངས་པ་དགོངས་་་་་
འགྲེལ་བཞིན་དུ་འཆད་དགོས་པའི་ཕྱིར། དེར་ཐལ། ལེའུ་འདི་
ཉིད་ལས། གཞན་ དབང་ རྫས་ ཡོད་ དུ་ གསུངས་ པའི་ཕྱིར་དང་།
ཆོས་རྣམས་མིང་ཙམ་དུ་སྒྲུབ་པ་ན། མིང་གི་སྔ་རོལ་བློ་མེད་ཕྱིར་ལ་
སོགས་པའི་རིགས་པ་གསུམ་གྱིས་བསྒྲུབས་པའི་ཕྱིར། དང་བོ་དེར་
ཐལ། བྱམས་པ་གང་ཀུན་བཏགས་པའི་གཟུགས་དེ་ནི་རྫས་སུ་མེད་
པར་ལྟ་བར་བྱའོ། །རྣམ་པར་བཏགས་པའི་གཟུགས་གང་ཡིན་པ་དེ་
ནི། རྣམ་པར་རྟོག་པ་རྗེས་སུ་ཡོད་པའི་ཕྱིར། རྫས་སུ་ཡོད་པར་ལྟ་
བར་བྱ་སྟེ། རང་དབང་དུ་འབྱུང་བའི་ཕྱིར་ནི་མ་ཡིན་ནོ། ། གང་
ཆོས་ཉིད་ཀྱི་གཟུགས་དེ་ནི་རྫས་སུ་མེད་པ་ཡང་མ་ཡིན། རྫས་སུ་
ཡོད་པ་ཡང་མ་ཡིན་ཞིང་། དོན་དམ་པས་རབ་ཏུ་ཕྱེ་བར་ལྟ་བར་
བྱའོ། །ཞེས་གསུངས་པའི་ཕྱིར་ཞེ་ན། མ་ཁྱབ་སྟེ། དེ་ལས་གཞན་
དབང་རྫས་ཡོད་དུ་གསུངས་པ་དེ་བདེན་གྲུབ་ཏུ་བསྟན་པ་མ་ཡིན་
པའི་ཕྱིར་ཏེ་ལེའུ་དེ་ལས་ཆོས་ ཐམས་ ཅད་མིང་ཙམ་དུ་གྲུབ་པར་་་་་
གསུངས་པ་གང་ཞིག དེ་དང་བདེན་པར་གྲུབ་པ་འགལ་བའི་ཕྱིར།
གཞན་ཡང་། གཞན་དབང་རྫས་ཡོད་དུ་གསུངས་པ་དེ་བདེན་པར་
གྲུབ་པའི་དོན་མ་ཡིན་པར་ཐལ། དེ་ལྟར་གསུངས་པ་དེ་ཡོད་པ་
ཉིད་དུ་སྒྲུབ་པའི་དོན་ཡིན་པའི་ཕྱིར་ཏེ། དེ་ཉིད་ལས། རང་
དབང་དུ་འབྱུང་བའི་ཕྱིར་ནི་མ་ཡིན་ནོ། ། ཞེས་གཞན་དབང་རང་
299



བྱང་ཆུབ་ལོ་མ་དཔེ་ཚོགས།
དབང་དུ་གྲུབ་པའི་རྫས་ཡོད་མིན་པར་གསུངས་པའི་ཕྱིར། ཀུན་
བཏགས་རྗེས་སུ་མེད་པར་གསུངས་པ་དང་། ཆོས་ཉིད་རྫས་སུ་ཡོད་
མེད་གཉིས་ཀ་ཡིན་པར་གསུངས་པའི་དོན་ཡང་ཡོད་དེ། དང་བོ་ནི།
གཟུགས་སོགས་རང་གི་མཚན་ཉིད་ཀྱིས་གྲུབ་པར་ཀུན་བཏགས་པ་
ལྟར་མེད་པ་དང་། གཉིས་པ་ནི་གཞན་དབང་གཤིས་ལུགས་སུ་གྲུབ་
པ་བཀག་པ་གཞན་དབང་གི་གནས་ལུགས་ཡིན་ཞེས་པའི་དོན་ཡིན་
པའི་ཕྱིར། དེ་ལྟར་ནའང་སྒྲས་ཟིན་ལྟར། གཞན་དབང་རྫས་
ཡོད་ཡིན་པ་དང་། ཡོངས་གྲུབ་རྫས་སུ་ཡོད་མེད་གང་ཡང་མིན་པ་
ཁས་མི་བླང་སྟེ། གནོད་བྱེད་དང་བཅས་པ་ཡིན་པའི་ཕྱིར། ཀུན་
བཏགས་རྫས་སུ་མེད་པར་གསུངས་པ་སྒྲས་ཟིན་ལྟར་བྱ་སྟེ་གོ་སླ་བའི་
ཕྱིར། ཁ་ཅིག་ལེའུ་འདི་ལས་མཚན་ཉིད་གསུམ་གྱི་རྣམ་གཞག་འདི་
ལྟར་གསུངས་པ་ལ་དཔག་ནས། གཟུགས་གཟུགས་ཀྱི་གཞན་་་་་་
དབང་དུ་འཇོག་པ་འགོག་པ་མི་འཐད་དེ། གཟུགས་གཟུགས་ཀྱི་
གཞན་དབང་མ་ཡིན་ན། གཟུགས་གཞན་དབང་མ་ཡིན་པར་་་་་
འགྱུར་པའི་ཕྱིར། ཡང་ཁ་ཅིག དེ་ལྟར་གསུངས་པ་ལ་དཔག་
ནས། ནམ་མཁའ་རྣམ་བཏགས་ཀྱི་ནམ་མཁར་འཇོག་པ་་་་་་
གཏོགས་ནམ་མཁའི་གཞན་དབང་མ་ཡིན་ཞེས་ཟེར་བ་མི་འཐད་དེ།
རང་རྒྱུད་པའི་སྐབས་སུ་བཤད་པ་ལྟར། ནམ་མཁའི་ཡོངས་གྲུབ་ཀྱི་
སྟོང་གཞི་ཆོས་ཅན་ཡིན་ན་ནམ་མཁའི་གཞན་དབང་ཡིན་པས་ཁྱབ་
པའི་ཕྱིར། ཁོ་ན་རེ། དེ་མི་འཐད་པར་ཐལ། ནམ་མཁའི་
300



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཞན་དབང་གཞན་དབང་དངོས་མ་ཡིན་པའི་ཕྱིར་ཞེ་ན། ཁྱབ་
འབྲེལ་ཤིན་ཏུ་མ་ངེས་ཏེ། ནམ་མཁའི་གཞན་དབང་གཞན་དབང་
དུ་ཁས་མི་ལེན་པའི་ཕྱིར་རོ། །གཉིས་པ་དེ་དང་མཐུན་པར་འཇུག་
འགྲེལ་ནས་འབྱུང་ཚུལ་ནི། དེ་ཉིད་ལས། སྦྲུལ་དེ་ཐག་པ་ལ་མེད་
པས་ཀུན་བཏགས་དང་། སྦྲུལ་དངོས་ལ་ཡོངས་སུ་གྲུབ་པ་སྟེ། དེ་
དེ་ལ་ཀུན་ཏུ་མ་བཏགས་པས་སོ། ། དེ་བཞིན་དུ་རང་བཞིན་ཡང་་
གཞན་དབང་གི་རྟེན་འབྲེལ་བྱས་པ་ཅན་ལ་ནི་ཀུན་ཏུ་བཏགས་པ་
ཡིན་ཏེ། རང་བཞིན་དག་ནི་བཅོས་མིན་དང་། །གཞན་ལ་ལྟོས་པ་
མེད་པ་ཡིན། ། གསུངས་པས་སོ། ། སངས་རྒྱས་ཀྱི་སྤྱོད་ཡུལ་ལ་ནི་
དངོས་ཡིན་ཏེ། ཀུན་ཏུ་མ་བཏགས་པའི་ཕྱིར་ཏེ། དངོས་པོ་བྱས་
པ་ཅན་ལ་མ་རེག་པར་རང་བཞིན་འབའ་ཞིག་མངོན་སུམ་དུ་མཛད་
པས་དེ་ཉིད་ཐུགས་སུ་ཆུད་པས་སངས་རྒྱས་ཞེས་བརྗོད་དོ། །ངོ་བོ་
ཉིད་གསུམ་གྱི་འཇོག་ལུགས་འདིས་མདོའི་དགོངས་པ་བཤད་པར་
བྱའོ། །ཞེས་གསུངས་ཏེ། དོན་ནི་གཞན་དབང་བདེན་པར་གྲུབ་པ་
ཀུན་བཏགས་དང་། གཞན་དབང་བདེན་པར་མེད་པའི་དེ་ཁོ་ན་
ཉིད་ཡོངས་གྲུབ་ཡིན་ཏེ། དཔེར་ན་སྦྲུལ་དེ་ཐག་ཁྲའི་སྟེང་ན་མེད་
པས་ཀུན་བཏགས་དང་། སྦྲུལ་དངོས་ཀྱི་སྟེང་ན་དངོས་གནས་ལ་
གྲུབ་པ་བཞིན་ནོ། །གཞན་དབང་བདེན་པར་མེད་པའི་དེ་ཁོ་ན་ཉིད་
ཇི་ལྟ་བ་མཁྱེན་པའི་རྣམ་མཁྱེན་གྱི་ཡུལ་དུ་གྲུབ་ཅིང་། ཇི་ལྟ་བ་
མཁྱེན་པའི་རྣམ་མཁྱེན་གྱིས་ཇི་ལྟ་བ་གཟིགས་པའི་གཟིགས་ངོར་་་
301



བྱང་ཆུབ་ལོ་མ་དཔེ་ཚོགས།
གཞན་དབང་མ་གཟིགས་པའི་ཚུལ་གྱིས་དེ་ཁོ་ན་ཉིད་གཟིགས་ཀྱི་ཞེས་
སྦྱར་རོ། །འོ་ན་དབུ་མ་ཐལ་རང་གིས་དྲང་ངེས་འབྱེད་ཚུལ་སོགས་དེ་
ལྟར་ཡིན་མོད། དེ་རྣམས་ཀྱིས་ཆོས་རྣམས་དོན་དམ་པར་ཡོད་པ་
འགོག་པའི་རིགས་པའི་གཙོ་བོ་གང་ལ་བྱེད་ཅེ་ན་བཤད་དུ་ཡོད་དེ།
ལེགས་ལྡན་འབྱེད་རྗེས་འབྲང་དང་བཅས་པས་གཙོ་བོར་འགལ་ཟླ་
དམིགས་པའི་གཏན་ཚིགས་ཀྱིས་འགོག་པར་མཛད། ཞི་འཚོ་་་་
དཔོན་སློབ་འབྲེལ་ཟླ་མ་དམིགས་པའི་གཏན་ཚིགས་ཀྱིས་འགོག་པར་
མཛད། ཐལ་འགྱུར་བ་ཡང་གཙོ་བོར་འབྲེལ་ཟླ་མ་དམིགས་པའི་
གཏན་ཚིགས་ཀྱིས་འགོག་པར་མཛད་པའི་ཕྱིར། དང་བོ་གྲུབ་སྟེ།
མིག་ཆོས་ཅན། དོན་དམ་པར་གཟུགས་ལ་མི་ལྟ་སྟེ། དབང་བོ་
ཡིན་པའི་ཕྱིར། རྣ་བའི་དབང་བོ་བཞིན་ཞེས་པའི་སྦྱོར་ངག་བཀོད་
ནས་འགོག་པ་གང་ཞིག དབང་བོ་དེ་མིག་དོན་དམ་པར་གཟུགས་
ལ་མི་ལྟ་བར་སྒྲུབ་པའི་འགལ་དམིགས་ཀྱི་རྟགས་ཡང་དག་ཡིན་པའི་
ཕྱིར་ཏེ། དེ་དེ་སྒྲུབ་ཀྱི་དགག་བྱའི་ཆོས་ཀྱི་འགལ་ཟླ་རྟགས་སུ་སྦྱར་
བའི་ཚུལ་གསུམ་ཡིན་པའི་ཕྱིར་ཏེ། དེ་དེ་སྒྲུབ་ཀྱི་ཚུལ་གསུམ་ཡིན་
པ་གང་ཞིག དབང་བོ་དོན་དམ་པར་གཟུགས་ལ་ལྟ་བ་དང་འགལ་
པའི་ཕྱིར། ཁོ་ན་རེ། ལུགས་འདི་ལ་མིག་གིས་གཟུགས་མཐོང་
བར་ཁས་ལེན་པ་རིགས་པར་ཐལ། མིག་ཆོས་ཅན། དོན་དམ་
པར་གཟུགས་ལ་མི་ལྟ་ སྟེ། ཞེས་དོན་དམ་གྱི་ཁྱད་པར་སྦྱར་ནས་
གསུངས་པའི་ཕྱིར་ཞེ་ན། སྐྱོན་མེད་དེ། ཤེས་རབ་སྒྲོན་མའི་ཚིག་
302



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཟིན་ལ་མིག་ཅེས་པ་ཙམ་ལས་མ་བྱུང་ཡང་། མིག་ཤེས་ཆོས་ཅན་དུ་
བཟུང་ན་དགོངས་པ་དང་མི་འགལ་ཞིང་ཚིག་སྐྱོན་ཆོད་པའི་ཕྱིར།
རྩ་རྟགས་གཉིས་པ་ཞི་འཚོ་དཔོན་སློབ་འབྲེལ་ཟླ་མ་དམིགས་པའི་
གཏན་ཚིགས་ཀྱིས་འགོག་པར་མཛད་པ་གྲུབ་སྟེ། གཅིག་དུ་བྲལ་
དང་། རྡོ་རྗེ་གཟེགས་མ་དང་། ཡོད་མེད་སྐྱེ་འགོག་དང༌། མུ་
བཞི་སྐྱེ་འགོག་གི་གཏན་ཚིགས་ཀྱིས་འགོག་པར་མཛད་པ་གང་ཞིག
བདེན་པའི་གཅིག་དང་དུ་མ་གང་རུང་དུ་མ་གྲུབ་པ་མྱུ་གུ་བདེན་མེད་
དུ་སྒྲུབ་པར་བྱེད་པའི་འབྲེལ་ཟླ་མ་དམིགས་པའི་རྟགས་ཡང་དག་ཡིན་
པ་སོགས་འཐད་པའི་ཕྱིར། གཉིས་པ་དེར་ཐལ། དེ་དེ་གྲུབ་ཀྱི་
དགག་བྱའི་ཆོས་ཀྱི་འབྲེལ་ཟླ་བཀག་པ་རྟགས་སུ་སྦྱར་བའི་ཚུལ་གསུམ་
ཡིན་པའི་ཕྱིར། དེ་དེ་སྒྲུབ་ཀྱི་ཚུལ་གསུམ་གང་ཞིག བདེན་པའི་
གཅིག་དང་བདེན་པའི་དུ་མ་གང་རུང་དུ་མ་གྲུབ་པ་དེ། དེ་བདེན་
གྲུབ་ཀྱི་འབྲེལ་ཟླ་བདེན་གྲུབ་ཀྱི་གཅིག་དང་དུ་མ་གང་རུང་དུ་གྲུབ་པ་
བཀག་པའི་ཆ་ཡིན་པའི་ཕྱིར། རྩ་རྟགས་གསུམ་པ་གྲུབ་སྟེ། རྡོ་རྗེ་
གཟེགས་ མའི་ གཏན་ ཚིགས་ ཀྱིས་ འགོག་ པར་ མཛད་ པ་ གང་ ཞིག
མཐའ་བཞི་ལས་མི་སྐྱེ་བ་མྱུ་གུ་བདེན་པའི་སྐྱེ་མེད་དུ་སྒྲུབ་པའི་འབྲེལ་
ཟླ་མ་དམིགས་པའི་རྟགས་ཡང་དག་ཡིན་པའི་ཕྱིར། དེར་ ཐལ།
དེ་དེ་སྒྲུབ་ཀྱི་དགག་བྱའི་ཆོས་ཀྱི་འབྲེལ་ཟླ་བཀག་པ་རྟགས་སུ་སྦྱར་
བའི་ཚུལ་གསུམ་ཡིན་པའི་ཕྱིར། དེ་དེ་སྒྲུབ་ཀྱི་ཚུལ་གསུམ་གང་ཞིག
མཐའ་བཞི་ལས་མི་སྐྱེ་བ་དེ་བདེན་པའི་སྐྱེ་བའི་འབྲེལ་ཟླ་མཐའ་བཞི་
303



བྱང་ཆུབ་ལོ་མ་དཔེ་ཚོགས།
ལས་སྐྱེ་བ་བཀག་པའི་ཆ་ཡིན་པའི་ཕྱིར། དེ་ཡང་ལེགས་ལྡན་དང་
ཞི་འཚོ་གཉིས་ཀྱི་གཞུང་ལས་གཙོ་ཆེར་གསུངས་པའི་དབང་དུ་མཛད་
ཀྱི། སྔ་མས་འབྲེལ་ཟླ་མ་དམིགས་པའི་རྟགས་ཀྱིས་འགོག་པ་མི་
བཞེད་པ་དང་། ཕྱི་མས་འགལ་དམིགས་ཀྱི་རྟགས་ཀྱིས་འགོག་པ་མི་
བཞེད་པ་མ་ཡིན་ཏེ། བསྟན་བཅོས་ལས་དེ་གཉིས་ཀ་ལ་འགའ་ཟུང་
ཙམ་མ་གཏོགས་སོ། །ཞེས་པས་མ་ངེས་པའི་ཕྱིར། དེ་བཞིན་དུ་
ཐལ་འགྱུར་བ་ཡང་རྟེན་འབྲེལ་གྱི་རྟགས་ཀྱིས་འགོག་པར་མཛད་པ་མ་
ངེས་ཏེ། ཆོས་རྣམས་ཀྱི་གནས་ལུགས་དེ་ཁོ་ན་ཉིད་ལ་ངེས་པ་བླ་ན་
མེད་པ་སྟེར་བའི་ཆེད་དུ་སྒྲུབ་ངག་དང་། ཐལ་འགྱུར་མི་འདྲ་བའི་
རིགས་ལམ་སྟོང་གི་འོད་ཟེར་སྤྲོ་བར་མཛད་པས་སོ། །དེ་ལྟར་བརྒལ་
ཞིང་རྣམ་པར་བརྟགས་པས། དཀའ་གནས་རྣམས་ཆེ་ལོང་གཏན་
ལ་འབེབས་པ་ཙམ་དུ་ཟད་ཀྱི་ཚིག་དོན་ཞིབ་པ་ནི་བདག་གི་བླ་མ་
ཐམས་ཅད་མཁྱེན་པས་མཛད་པའི་དགོངས་དོན་རབ་གསལ་སྒྲོན་མ་
ལས་ཤེས་པར་བྱའོ། ། །
སྨྲས་པ། ནན་ཏན་བློ་གྲོས་འཛིན་མའི་ཁྱོན་ལས་འཁྲུངས། །
ཡིད་ཆེས་ལུང་གི་འདབ་སྟོང་རྣམ་དག་པ། །དགག་སྒྲུབ་རིགས་པའི་
དྲི་བཟང་ཕྱོགས་བརྒྱར་འཕྲོ། །ངོ་མཚར་བརྒལ་ལན་ཨུཏྤལ་འཕྲེང་བ་
འདི། ། རྒྱལ་བའི་དབང་པོ་བློ་བཟང་རྗེས་ཞུགས་ནས། ། གཞུང་་་་
ལུགས་མང་ཐོས་མཁས་པའི་མདུན་ས་ཆེར། །ཕྱོགས་ལས་རྣམ་རྒྱལ་
འདོད་པའི་མཁས་རྣམས་ལ། ། བློ་གྲོས་དགའ་བའི་རྒྱན་དུ་བདག་
304



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གིས་བྱིན། ། རྣམ་དཔྱོད་ལང་ཚོའི་ཆ་ཤས་རིང་ནས་ཡོལ། །ལེགས་
བཤད་གཟུགས་མཛེས་བལྟ་བའི་མིག་དང་བྲལ། །ང་རྒྱལ་མཁར་བའི་
རྩེ་མོར་གནས་པ་ཡི། ། བླུན་པོའི་དྲང་སྲོང་རྒན་ལ་འདིས་ཅི་བྱ། །
རྒྱལ་བ་གཉིས་པའི་རྒྱལ་ཚབ་མཁས་རྣམས་ཀྱིས། །བསྟན་བཅོས་ཚིག་
དོན་ཁོ་ན་ཅི་རིགས་པར། །རྣམ་པར་འགྲེལ་ནས་བརྒལ་ཞིང་་་་་་
བརྟགས་པ་ཡི། །ལེགས་བཤད་རེ་ཞིག་བཏང་སྙོམས་མཛད་པ་ན། །
རིགས་གཞུང་རྒྱ་མཚོར་ཡང་ཡང་སོན་པའི་ཡོངས་འཛིན་དེད་དཔོན་
བྲལ་བ་རྣམས། ། རིགས་པའི་རྣམ་འགྱུར་ཞིབ་ ཏུ་དབྱེ་དཀའི་ཆུ་་་་
གཏེར་ངམ་ནག་འདི་མཐོང་ཚེ། །བློ་གྲོས་འདར་ནས་ཡུན་རིང་དོར་
བ་གང་གི་ཐུགས་ཀྱིས་མ་བཟོད་ནས། །མཁས་གྲུབ་ཅེས་གྲགས་དེད་
དཔོན་མཆོག་དེ་སླར་ཡང་ཚུལ་འདིར་ཞུགས་པར་གྱུར། །ལེགས་པར་
བཤད་པའི་བསོད་ནམས་གངས་ཆེན་རི། །ཉིན་བཞིན་བཞུ་བའི་རབ་
དཀར་ཆུ་བོའི་རྒྱུན། །བློ་གསལ་ཡིད་ཀྱི་རྫིང་བུར་ཞུགས་གྱུར་ནས། །
རིགས་ལམ་པད་ཚལ་ཀུན་ནས་རྒྱས་གྱུར་ཅིག། བདག་གི་ལེགས་
བཤད་ཉིན་མོའི་དཔལ་འདི་ཡང་། །བློ་གསལ་བྱེ་བའི་མིག་ཏུ་གནས་
གྱུར་ཏེ། ། ཕས་རྒོལ་ལོག་རྟོག་ཀུ་མུད་ཟུམ་བྱས་ནས། ། བསྟན་པའི་
ལྷུན་པོ་རིང་དུ་གསལ་བྱེད་ཤོག། ཅེས་གསུང་རབ་ཀུན་གྱི་དྲང་བ་
དང་ངེས་པའི་དོན་རྣམ་པར་འབྱེད་པ་ལེགས་པར་བཤད་པའི་སྙིང་
བོའི་དགོངས་པ་བརྒལ་ལན་གྱིས་རྣམ་པར་འབྱེད་པ་ཨུཏྤ་ལའི་འཕྲེང་
བ་ཞེས་བྱ་བ་འདི་ནི། སློབ་མ་བློ་གྲོས་དང་ལྡན་པ་མང་བོས་ནན་
305



བྱང་ཆུབ་ལོ་མ་དཔེ་ཚོགས།
གྱིས་ བསྐུལ་བ་ལ་བརྟེན་ནས་མདོ་སྔགས་རབ་འབྱམས་པ་བསོད་
ནམས་གྲགས་པའི་དཔལ་རྣམ་དཔྱོད་མཆོག་གི་སྡེས་སྦྱར་བའི་གནས་
ནི། དགེ་ལྡན་རྣམ་པར་རྒྱལ་བའི་གླིང་ངོ༌། །འདིས་ཀྱང་བསྟན་པ་
རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། ། །
དཔལ་ལྡན་བསོད་ནམས་ཆུ་གཏེར་བསྲུབས་ལས་གྲགས་པའི་
རི་དྭགས་མཚན་མ་འཛུམ། །དཔལ་ལྡན་རྣམ་དཔྱོད་མཆོག་གི་སྤོབས་
པས་གུར་ཀུམ་ལང་ཚོར་སྐྱེངས་པ་སྟེར། ། དཔལ་ལྡན་མདོ་རྒྱུད་སྡེ་
སྣོད་ཀུན་ལ་འཆད་རྩོད་རྩོམ་པའི་གཟི་འོད་ཀྱིས། །དཔལ་ལྡན་ཐུབ་
གཞུང་ས་མོས་འབྱེད་མཁས་སྨྲ་བའི་ཟླ་བ་ཁྱོད་མིན་སུ། ། ༡གང་གི་
ལེགས་གསུང་དྲང་དང་ངེས་པའི་ཚུལ། ། དཀའ་གནད་འདབ་བརྒྱ་
གྲོལ་བའི་ཨུཏྤལ་ཕྲེང་། །དཔྱོད་ལྡན་ལུས་ཕྲའི་མགུལ་བ་མཛེས་པའི་
རྒྱན། །ཡིན་གྱི་རིན་ཆེན་བརྒྱ་ཕྲག་བསྟར་བས་མིན། །༢དེ་ཕྱིར་མི་རྗེ་
སྐུ་བཅར་གཟིམ་མཁན་ཆེ། །བྱམས་པ་ཆོས་བཟང་མཆོག་ནས་པར་
གྱི་གཞི། །གསར་བསྐྲུན་མཛད་པའི་ལེགས་བྱས་འོ་མའི་མཚོ། ། ལྷག་
བསམ་དབུ་བ་སྟོང་དུ་དགོད་པའི་མཐུས། ། ༢ བློ་གཏེར་ཞལ་ལུང་
བདུད་རྩི་འབུམ་གྱི་བཅུད། །འཁྱིལ་བའི་ཐུབ་བསྟན་པདྨོས་ས་ཆེན་
མཛེས། །མཁས་བཙུན་བཟང་བོའི་ལུས་བརྟས་རྐང་དྲུག་ཁྱུ། །ཆོས་
སྤྱོད་མགྲིན་གླུའི་དབྱངས་ཀྱིས་སྙེམས་གྱུར་ཅིག། ༩གངས་རིའི་དོ་
ཤལ་སྒེག་པའི་ནོར་འཛིན་གཞིར། །ཕན་བདེའི་འདོད་འཇོའི་གཉེན་
གཅིག་པད་དཀར་འཛིན། ། སྲིད་མཐར་འཚོ་གཞེས་ཕྲིན་ལས་འོད་
306



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཞགས་ཀྱིས། །ཡངས་པའི་ཀུན་བཟོད་ཁྱོན་ཀུན་བཅིང་གྱུར་ཅིག། །།
༥ལྔ་ཟུང་ཁྲིམས་ཀྱིས་འགྲོ་ལ་བདེ་དགེའི་དཔལ། ། སྦྱིན་མཁས་རྩོད་
པའི་དུས་ཀྱི་འཁོར་བསྒྱུར་མཆོག། སྐུ་ཚེ་མཛད་འཕྲིན་ཡར་ཟླའི་
དཔལ་ཡོན་ལ། ། རྣམ་པར་འཁུ་ པའི་དགེ་མཚན་འཛིན་གྱུར་ཅིག།
༦དགའ་བ་བརྒྱ་ཡི་དཔལ་ལྡན་ཕོ་བྲང་ཆེའི། ། ཆོས་སྲིད་གདུགས་
དཀར་མཆོག་གི་གྲིབ་བསིལ་གྱིས། ། སྙིགས་དུས་རྒུད་པའི་ཚ་གདུང་
ཀུན་བཅིལ་ནས། །རྫོགས་ལྡན་དཔལ་ཡོན་མགྲོན་དུ་ཁུག་གྱུར་ཅིག།
༧རྒྱ་ཆེན་གཞུང་ལུགས་མ་དྲོས་ཆུ་གཏེར་ཆེ། །དཔལ་ལྡན་བློ་གསལ་
ལུས་དཀར་བྱེ་བ་འབུམ། །བཤད་སྒྲུབ་གཤོག་རླབས་བསྒྱུར་བས་རབ་
རྩེན་པའི། །བརྒྱ་ཕྲག་ཤིས་པས་གླིང་འདི་མཛེས་གྱུར་ཅིག། ༨ རྒྱུ་
སྦྱོར་འབྲེལ་ཐོགས་ལྟོས་པར་བཅས་རྣམས་དང་། ། སྐུ་གཤེགས་དགེ་
བཤེས་བློ་བཟང་རབ་རྒྱས་ཀྱིས། ། ཉེར་མཚོན་རྡུལ་སྙེད་མར་གྱུར་
འགྲོ་བ་ཀུན། །སྐྱེ་བའི་འཕྲེང་བར་དལ་བའི་རྟེན་ཐོབ་ཅིང་། །༩ཐེག་
མཆོག་དམ་པའི་མགོན་གྱིས་མཉེས་བཞིན་དུ། །རྗེས་བཟུང་ཆོས་སྲིད་
ལེགས་ཚོགས་ལྷུན་གྱིས་འགྲུབ། །མཐར་ཐུག་མཆོག་རབ་རྣམ་ཀུན་
མཁྱེན་པའི་དཔལ། ། རིང་མིན་ལོངས་སུ་སྤྱོད་པའི་མཐུ་ཐོབ་ཤོག།
༡༠སྲས་བཅས་རྒྱལ་བ་ཀུན་གྱི་བྱིན་རླབས་དང་། །དམ་ཅན་བསྟན་
སྲུང་རྒྱ་མཚོའི་མཐུ་སྟོབས་ཀྱིས། ། ལྷག་བསམ་དག་པས་ཇི་ལྟར་་་་
ལེགས་སྨོན་པའི། །འབྲས་བཟང་གེགས་མེད་ལྷུན་གྱིས་འགྲུབ་གྱུར་
ཅིག། ༡ ༡དེ་ལྟར་འཇམ་མགོན་༧རྒྱལ་བ་གཉིས་པའི་༧རྒྱལ་ཚབ་སྙིགས་དུས་ཀྱི་
307



བྱང་ཆུབ་ལོ་མ་དཔེ་ཚོགས།
མ་ཧཱ་པཎྜི་ཏ་ཆེ་པོ་བསོད་ནམས་གྲགས་པའི་དཔལ་གྱིས་མཛད་པའི་དྲང་ངེས་
ལེགས་བཤད་སྙིང་བོའི་དཀའ་འགྲེལ་འདི་ཉིད་རྗོད་བྱེད་ཀྱི་ཚིག་རྒྱས་བསྡུས་
འཚམས་ཤིང་དོན་གྱི་དཀའ་གནད་མཐའ་དག་ལྷུག་པོར་གྲོལ་བའི་ལེགས་་་་་
བཤད་རྨད་དུ་བྱུང་བར་བཞུགས་ཀྱང་འགྲོ་དོན་ཁྱབ་བརྡལ་ཆེ་བས་པར་གཞི་
བགྲེས་སྐྱོན་ཆེར་གྱུར་པ་ན། སྨྲས་པ། རྒྱལ་ཆེན་གཞུང་ལུགས་མ་དྲོས་ཆུ་
གཏེར་ཆེ། །ལྟ་སྤྱོད་གཙང་བའི་ལུས་དཀར་བྱེ་བ་འབུམ། །བཤད་སྒྲུབ་གཤོག་
རླབས་བསྒྱུར་བས་རབ་རྩེན་པའི། །བསྟན་འཛིན་མཁས་མང་ས་སྟེང་མཛེས་
གྱུར་ཅིག། དགའ་ལྡན་དགེ་བཤེས་བྱམས་བ་བློ་གྲོས་ཀྱི་ཐུགས་དགོངས་ལྟར།
པཎ་ཆེན་བསོད་གྲགས་ཀྱི་ཡིག་ཆ་ཁག་འགའ་ཞིག་པར་བསྐྲུན་བྱ་རྒྱུ་འགོ་་་་
བརྩམས་ཤིང་པར་བརྐོའི་སྦྱིན་བདག་ནི་ལུང་རྟོགས་ཡོན་ཏན་གྱི་བདག་ཉིད་ཨ་
ལགས་ཤིང་བཟའ་སྐལ་བཟང་དང༌། རྒྱལ་བའི་བསྟན་ལ་མི་ཕྱེད་པའི་དད་པ་
དང་། གཏོང་བའི་སྒོ་འཕར་འབྱེད་པ་དགའ་ཚ་རྒན་བློ་བཟང་བཀྲ་ཤིས་དང་།
བསླབ་གསུམ་ནོར་བུའི་མཛོད་འཛིན་དགའ་ཤར་ཨ་ལགས་ཐུབ་བསྟན་འཇམ་
དབྱངས། དགའ་བྱང་ཨ་ལགས་བློ་བཟང་ཤེས་རབ། དགའ་ཤར་ཨ་ལགས་
འཇམ་དཔལ་ཚུལ་ཁྲིམས། དགའ་བྱང་ཨ་ལགས་བྱམས་པ། དགའ་བྱང་ཨ་
ལགས་དགེ་འདུན་འོད་ཟེར། དགའ་བྱང་ ཨ་ལགས་བློ་བཟང་ཀུན་དགའ་
བཅས་ དང༌། གཞན་ ཡང་ དགའ་ བྱང༌ གཉེར་ བློ་ བཟང་ འཇམ་ དབྱངས།
ཨར་བན་དཀོན་མཆོག་སྐྱབས་སོགས་མདོ་སྨད་ཝ་ཤུལ་ཝ་ཡན་སྡེ་ཤོག་དང་།
ནུར་མ་རུ་བ་སྡེ་ཤོག་བཅས་ཀྱིས་ཆོས་སྦྱིན་འཛད་མེད་ཀྱིས་པར་གཞིའི་མཐུན་
རྐྱེན་རྒྱུ་དངོས་སྦྱོར་གནང་མཛད་པ་དང་། སྐུ་ཞོག་གཡུ་ལོ་དང་། དགེ་སྐུལ་
ཐུབ་བསྟན། རྒན་བློ་བཟང་རྒྱ་མཚོ། རྒན་བཀྲ་ཤིས་བཅས་ཀྱིས་པར་བརྐོའི་
བྱེད་སྒོར་འགན་འཁུར་གནང་བཅས་ལ་བརྟེན་ ༡༩༨༥་ལོར་དྲང་ངེས་ཨུཏྤ་
308



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལའི་ཕྲེང་བའི་པར་གཞི་བསྐྲུན་པའི་དགེ་རྩ་འདིས། འཇམ་མགོན་རྒྱལ་བ་
གཉིས་པའི་རིང་ལུགས་ཕྱོགས་དུས་གནས་སྐབས་ཀུན་ཏུ་དར་རྒྱས་ཡུན་རིང་དུ་
གནས་པར་གྱུར་ཅིག། པར་གཞི་ཁག་ཞུས་དག་བྱེད་པོ་ནི་དགེ་མིང་བཀྲ་ཤིས་
རིན་ཆེན་གྱིས་བགྱིས་པའོ། ། ། །
309



བྱང་ཆུབ་ལོ་མ་དཔེ་ཚོགས།
༄༅། །དྲང་བ་དང་ངེས་པའི་དོན་རྣམ་པར་འབྱེད་པའི་
མཐའ་དཔྱོད་འཁྲུལ་བྲལ་ལུང་རིགས་བཻཌཱུརྱ་
དཀར་པོའི་གན་མཛོད་སྐལ་བཟང་རེ་བ་ཀུན་
སྐོང་ཞེས་བྱ་བ་བཞུགས་སོ། །
ཀུན་མཁྱེན་ཆེན་པོ་འཇམ་དབྱངས་བཞད་པའི་རྡོ་རྗེས་མཛད། །
ན་མོ་གུ་རུ་མཉྫ་གྷོ་ཥཱ་ཡ། གང་ཞིག་སྲིད་འདིར་རློམ་པས་
རབ་སྙེམས་མེས་པོ་དཔལ་བདག་སྤྱན་སྟོང་ལྡན་པ་སོགས། །གང་གི་
མདུན་ན་མེ་ཁྱེར་བཅོམ་བཞིན་ཞུམ་པ་ལྷུར་ལེན་གཙུག་རྒྱན་ནོར་བུས་
ཀྱང་། །གང་གི་ཞབས་རྡུལ་ཉེར་མཆོད་ཐུབ་དབང་ཐུབ་པའི་ཆུ་སྐྱེས་
ཀུན་གྱི་གཉེན་གཅིག་པུ། །གང་ཞིག་ཟས་གཙང་སྲས་སུ་གྲགས་པའི་
གདུགས་དཀར་སྲིང་རྩེར་འགོད་དེའི་ཞབས་ཀྱི་པད་མར་འདུད། །
མཁྱེན་དང་བརྩེ་བའི་མཐའ་བྲལ་མཁའ་དབྱིངས་དང༌། ། རབ་་་་་
འགྲོགས་ཁྱོད་སྐུ་འཆར་གའི་དམར་སེར་མདངས། །ལི་ཁྲིའི་ཚོན་གྱིས་
གོས་པའི་འཇམ་དཔལ་དབྱངས། །སྙིང་དབུས་འདབ་བརྒྱད་ཟླ་བའི་
གདན་ལ་བཞུགས། །བློ་གྲོས་བཟང་བོས་རྒྱལ་བའི་འཁོར་ན་རྒྱ་ཆེན་
སྨོན་པའི་ས་བོན་ནི། །མ་སྨད་སྤྱོད་པའི་བརྟུལ་ཞུགས་ཆུ་རྒྱུན་གྱིས་
བྲན་སྙིང་སྟོབས་རྩ་བ་བརྟན། །ལེགས་བཤད་དྲི་བསུང་སྤྲོ་བ་གྲགས་
310



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྙན་དཔལ་གྱི་ཡལ་འདབ་བཟང་བོ་ཅན། ། རྒྱལ་བའི་ཏོག་གྱུར་ཙོང་
ཁ་བ་ལ་ཟོལ་བྲལ་སྙིང་ནས་གུས་ཕྱག་འཚལ། ། མཁས་མང་ལེགས་
བཤད་རི་མོ་མང་འཛིན་གཞུང་ལུགས་གངྒཱའི་རྒྱུན། །མཁས་པའི་རྩེར་
ཕྱིན་རྣམ་དཔྱོད་ཞལ་དུ་ཧུབ་གཅིག་གིས་དྲངས་ཚེ། ། མཁས་བླུན་
ཉེས་བཤད་རྡུལ་གྱིས་མ་གོས་ལེགས་བཤད་འཁྲུལ་བྲལ་ཆབ། ཡན་
ལག་བརྒྱད་བསྒྱུར་དྲང་སྲོང་དགེ་ལེགས་དཔལ་བཟང་ ཐམས་ཅད་
མཁྱེན། །མཁྱེན་བརྩེ་མཐུ་སྟོབས་འཕྲིན་ལས་གང་ལ་ཡང་། ། དོ་ཟླ་
སྲིད་ཞིའི་ཁམས་ན་རང་གྲིབ་ལས། ། རྙེད་མིན་རྒྱལ་བའི་དབང་པོ་
ཐམས་ཅད་མཁྱེན། ། ངག་དབང་བློ་བཟང་རྒྱ་མཚོ་གཙུག་ན་་་་་་་
མཛེས། །ཐུགས་རྗེའི་ཆ་ནི་ཕྱག་ན་པདྨ་འཛིན། །མཁྱེན་པའི་འོད་
ཟེར་འཇམ་དབྱངས་གཞོན་ནུའི་སྐུ། ། མཐུ་ནུས་གསང་བའི་བདག་
པོར་བྱས་པ་ཡི། །ཁྱབ་བདག་བློ་གྲོས་རྒྱུ་ཚོར་སྙིང་ནས་གུས། །བདག་
ལྟའི་རྣམ་དཔྱོད་ཕྲ་མོ་ཤིང་གི་བལ། །གང་གི་བཀའ་དྲིན་དྲི་བཞོན་
དང་འགྲོགས་པས། །མཐའ་བྲལ་དམ་ཆོས་དགོངས་ཟབ་མཐོན་པོའི་
དབྱིངས། །འཇལ་པའི་དཔལ་སྟེར་བཤེས་རྣམས་རྒྱལ་བའི་མཆོག།
ཟླ་ཤེལ་ཞུན་མ་འབུམ་གྱིས་གཟི་བྱིན་པའི། །གངས་རིའི་དབང་བོས་
དབང་སྔོན་ཐོར་ཅོག་དང༌། ། ཨུཏྤལ་ཟུར་མིག་གཡོ་ན་ཁྱོད་ཀྱི་་་་་
དཔེར། །བསྔགས་པའི་ཚངས་སྲས་མ་ཀྱེ་སྙིང་ལ་སིམ། ། རྒྱལ་བའི་
ཉིན་བྱེད་ཆོས་དབྱིངས་ཆུ་ལྡན་མར། །མནལ་ནས་སྙིགས་མའི་མུན་
ཁྲོད་མཁས་རློམ་གྱི། །མེ་ཁྱེར་དག་དང་མཁས་མང་རྒྱུ་སྐར་དང༌། །
311



བྱང་ཆུབ་ལོ་མ་དཔེ་ཚོགས།
ཡོངས་རྫོགས་བཤེས་གཉེན་ཀུན་དའི་གཉེན་འགས་བསྐྱངས། །ཚུལ་
དེ་ཉིན་མོ་མ་ཐོབ་གང་གི་ཐུགས། །བསྐྱེད་པའི་སྐྱ་རེངས་ཀྱིས་བོས་
སྨོན་པའི་རྟས། དྲངས་པའི་ལེགས་བཤད་འབུམ་གྱི་གཟི་འོད་་་་
ཅན། །རྒྱལ་བ་གཉིས་པའི་ཉིན་བྱེད་སྲིད་འདིར་བྱུང་། །གང་ཞིག་
མཁས་དབང་ཁྱུང་ལ་ཞོན་འགས་ཀྱང་། །བློ་གྲོས་གོམ་གྱིས་བཅལ་
མིན་དྲང་ངེས་དོན། །དཀའ་གནས་མཁའ་དབྱིངས་སྐྱེས་སྦྱངས་བྱེད་
པོ་ཡིས། །ལེགས་བཤད་དྲང་བོའི་དགུ་ཚིགས་འདེབས་ལ་སྤྲོ། །མང་
དུ་ཐོས་དང་མཁྱེན་རྣམས་སྤྲོ་ཕྱིར་དང་། ། རང་དང་སྐལ་མཚུངས་
རྣམས་ལ་དོགས་སློང་དང་། །གཞན་དག་ཚུལ་འདིར་འཇུག་པ་བདེ་
པའི་སླད། །ཉུང་ངུར་དྲིལ་ཏེ་གསལ་བར་འགོད་ཀྱི་ཉོན། །
དེ་ལ་འདིར་ལེགས་བཤད་ ཐམས་ ཅད་ཀྱི་སྙིང་བོ་རྒྱལ་པའི་་་
གསུང་རབ་ཐམས་ཅད་ཀྱི་དྲང་བ་དང་ངེས་པའི་དོན་རྣམ་པར་འབྱེད་
པའི་སྒོ་ནས་བློ་གྲོས་དང་ལྡན་པ་དག་ལ་གསུང་རབ་མཐའ་དག་གི་
དགོངས་དོན་ལ་གཞན་དྲིང་མི་འཇོག་པའི་རྣམ་དཔྱོད་ སྟེར་བའི་་་་
བསྟན་བཅོས་ཆེན་ པོ་ འདི་ དཀའ་ གནས་ ཀྱི་ སྒོ་ནས་ འཆད་ པ་ ལ།
དྲང་ངེས་འབྱེད་དགོས་པའི་རྒྱུ་མཚན་དང་། དྲང་ངེས་ཇི་ལྟར་་
འབྱེད་ཚུལ་གཉིས། དང་བོ་ནི་ཇི་སྐད་དུ། འཕགས་པ་ཡུལ་་་
འཁོར་སྐྱོང་གིས་ཞུས་པ་ལས། སྟོང་བ་ཞི་བ་སྐྱེ་བ་མེད་པའི་ཚུལ། །
ཞེས་པ་ནས། བླང་བར་བྱ་ཡི་གུས་ཕྱིར་མིན། །ཞེས་གསུངས་སོ། །
ཞེས་ པའི་ བར་ བྱུང་། འདིའི་ སྐབས་ སུ་ མཐའ་ དཔྱད་ པ་ ལ།
312



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དགག་བཞག་སྤང་གསུམ་ལས། དང་བོ་ལ། བློ་གྲོས་དང་ལྡན་པ་
དག་གི་དཔྱད་གཞི་གསུང་རབ་ལས་རྟོན་པ་བཞི་གསུངས་པའི་དོན་ལ།
ཁ་ཅིག་ན་རེ། གདུལ་བྱ་བློ་དམན་པ་རྣམས་ལ་གནས་ལུགས་ཇི་ལྟ་
བ་བཞིན་གཙོ་བོར་མི་སྟོན་པར་ངེས་དོན་གྱི་གསུང་རབ་རྣམས་སུ་
གདུལ་བྱ་དབང་རྣོན་ལ་དགོངས་ནས་གནས་ལུགས་གཙོ་བོར་སྟོན་པ་
དེ། གང་ཟག་ལ་མི་རྟོན་ཆོས་ལ་རྟོན་པའི་དོན་ཡིན་ཟེར་ན། འོ་
ན། སྐབས་འདིའི་རྟོན་པ་བཞིའི་རྟོན་མི་རྟོན་དེ་བཤད་མ་བཤད་ལ་
བྱེད་རིགས་པར་ཐལ། གང་ཟག་ལ་མི་རྟོན་ཞེས་པ་དེ་ལ་གཙོ་བོར་
གནས་ལུགས་མི་རྟོན་པ་ལ་བྱེད། ཆོས་ལ་རྟོན་པའི་དོན་གཙོ་བོར་
གནས་ལུགས་ཀྱི་དོན་སྟོན་པ་ལ་བྱེད་རིགས་པའི་ཕྱིར། རྟགས་ཁས།
འདོད་ན། མི་འཐད་པར་ཐལ། འདིའི་རྟོན་མི་རྟོན་དེ་ཁས་ལེན་
མི་ལེན་དང་། རྗེས་སུ་འབྲང་རིགས་མི་རིགས་དང་། སླུ་མི་སླུ་
བདེན་མི་བདེན་ལ་བྱེད་པར་མཁས་པ་དག་གིས་བཞེད་པའི་ཕྱིར་
དང་། འདིར་རྟོན་མི་རྟོན་ནི་ར་རྟོན་དུ་འདུག་པས་དེ་འདྲ་འདིར་
བཤད་མ་བཤད་དུ་ཡིག་དོན་ལ་མི་འཐོབ་པའི་ཕྱིར། དེའི་དོན་ཡིད་
རྟོན་པ་སྟེ་ཡིད་གཏོད་རིགས་མི་རིགས་ལ་འཇོག་དགོས་པའི་ཕྱིར།
ཁ་ཅིག གདུལ་བྱ་རང་རང་གི་བསམ་ཚུལ་ལྟར་དུ་ཐར་བ་ཐོབ་པའི་
ཐབས་སུ་མི་བདེན། རྒྱལ་བས་སེམས་ཅན་རྣམས་ལ་ཐར་བ་ཐོབ་
པའི་ཐབས་སུ་སྡེ་སྣོད་ཇི་སྙེད་ཅིག་གསུངས་པ་རྣམས་གསུངས་པ་ལྟར་
དུ་ཐར་བ་ཐོབ་པའི་ཐབས་སུ་བདེན་པ་དེ་གང་ཟག་ལ་མི་རྟོན་ཆོས་ལ་
313



བྱང་ཆུབ་ལོ་མ་དཔེ་ཚོགས།
རྟོན་པའི་དོན་ཡིན་ཟེར་ན། འོ་ན། རྒྱལ་བས་སེམས་ཅན་རྣམས་
ལ་ཐར་བ་ཐོབ་པའི་ཕྱིར་དུ་སྡེ་སྣོད་ཇི་སྙེད་ཅིག་གསུངས་པ་རྣམས་
གསུངས་པ་ལྟར་དུ་ཁས་ལེན་རིགས་པར་ཐལ། དེ་ལྟར་ཁས་ལེན་པ་
དེ་ཆོས་ལ་རྟོན་ཞེས་པའི་དོན་ཡིན་པའི་ཕྱིར། རྟགས་ཁས། དེར་
ཐལ། རྒྱལ་བས་དེ་ལྟར་བཀའ་སྩལ་བ་ལྟར་དུ་ཐར་བ་ཐོབ་པའི་
ཐབས་སུ་བདེན་པ་དེ་ཆོས་ལ་རྟོན་པའི་དོན་ཡིན་པའི་ཕྱིར། དེར་
ཐལ། དམ་བཅའ་འཐད་པའི་ཕྱིར། རྩ་བར་འདོད་ན། རྒྱལ་
བའི་གསུང་རབ་ལ་དྲང་ངེས་འབྱེད་པ་དོན་མེད་པར་ཐལ། རྒྱལ་
བའི་གསུང་རབ་རྣམས་སུ་བཤད་ཚོད་ལྟར་དུ་ཁས་ལེན་རིགས་པའི་
ཕྱིར། དེར་ཐལ། དེ་དག་གིས་བཤད་པ་ལྟར་དུ་ཁས་ལེན་རིགས་
པའི་ཕྱིར། དེར་ཐལ། དམ་བཅའ་འཐད་པའི་ཕྱིར། གཞན་
ཡང་ དེ་མི་འཐད་པར་ཐལ། བཀའི་དབང་དུ་བྱས་ན་ཡང་རྒྱལ་
བས་དྲང་ངེས་ཀྱི་གསུང་རབ་སྣ་ཚོགས་ཤིག་བཀའ་སྩལ་པ་ལས་དྲང་
དོན་གྱི་གསུང་རབ་རྣམས་ཀྱི་དངོས་ཟིན་ལྟར་བདེན་གཉིས་དེ་དང་
དེར་སྐབས་སྟོབས་ཀྱིས་ཁས་བླང་དུ་མི་རུང་ཞིང་། དགོངས་དོན་
མཐར་ཐུག་པ་བཙལ་ནས་ཁས་ལེན་པ་དེ་ཚིག་ལ་མི་རྟོན་དོན་ལ་རྟོན་
པའི་དོན་ཡིན་པའི་ཕྱིར། དེར་ཐལ། དྲང་དོན་གྱི་གསུང་རབ་སྒྲ་
ཇི་བཞིན་པ་མ་ཡིན་པ་ལ་སོགས་པ་རྣམས་ཀྱི་སྒྲས་ཟིན་ལྟར་སྔར་་
བཞིན་ ཁས་ མི་ ལེན་ པ་ དེ་ ཚིག་ ལ་ མི་ རྟོན་ ཞེས་ པའི་ དོན་ དང་།
དགོངས་དོན་མཐར་ཐུག་བཙལ་ནས་ཁས་ལེན་པ་དེ་བཀའི་དབང་དུ་
314



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བྱས་པའི་དོན་ལ་རྟོན་པའི་དོན་ཡིན་པའི་ཕྱིར། དེ་འདྲའི་ཚིག་ལ་
མི་རྟོན་དོན་ལ་རྟོན་པའི་དོན་ཞིག་ཡོད་པའི་ཕྱིར། གཉིས་པ་རང་
ལུགས་ལ། སྟོན་པ་བཞི་ཡོད་དེ། གང་ཟག་ལ་མི་རྟོན་ཆོས་ལ་རྟོན་
པ་དང༌། ཚིག་ལ་མི་རྟོན་དོན་ལ་རྟོན་པ་དང་། དྲང་དོན་ལ་མི་
རྟོན་ངེས་དོན་ལ་རྟོན་པ་དང༌། རྣམ་ཤེས་ལ་མི་རྟོན་ཡེ་ཤེས་ལ་རྟོན་
པ་ཞེས་བྱ་བ་སྟེ་བཞི་གསུངས་པའི་ཕྱིར་ཏེ། བྱང་ས་ལས། དེ་ལ་
བྱང་ཆུབ་སེམས་དཔའི་རྟོན་པ་བཞི་བོ་དག་ལ་ཇི་ལྟར་སྦྱོར་ཞེ་ན།
ཞེས་པ་ནས། རྟོན་པ་བཞི་བོ་ཐམས་ཅད་ཀྱིས་ནི་བྱང་ཆུབ་སེམས་
དཔའི་ཡང་དག་པའི་སྦྱོར་བ་བརྩོན་པ་ལ་ཞུགས་པའི་ངེས་པར་འབྱིན་
པ་འཁྲུལ་བ་མེད་པ་མངོན་པར་གསལ་བར་བྱས་པ་ཡིན་ནོ། །ཞེས་
དང༌། བློ་གྲོས་མི་ཟད་པའི་མདོ་ལས། བྱང་ཆུབ་སེམས་དཔའ་
རྣམས་ཀྱི་རྟོན་པ་བཞི་ཡང་མི་ཟད་པ་སྟེ་བཞི་གང་ཞེ་ན། འདི་ལྟ་སྟེ།
དོན་ལ་རྟོན་གྱི་ཡི་གེ་ལ་མི་རྟོན་པ་དང༌། ཡེ་ཤེས་ལ་རྟོན་གྱི་རྣམ་
ཤེས་ལ་མི་རྟོན་པ་དང༌། ངེས་པའི་དོན་གྱི་མདོ་སྡེ་ལ་རྟོན་གྱི་དྲང༌
བའི་དོན་གྱི་མདོ་སྡེ་ལ་མི་རྟོན་པ་དང༌། ཆོས་ཉིད་ལ་རྟོན་གྱི་གང་
ཟག་ལ་མི་རྟོན་པའོ། །ཞེས་གསུངས་པའི་ཕྱིར། དང་བོ་གང་ཟག་
ལ་མི་རྟོན་ཆོས་ལ་རྟོན་པའི་གོ་དོན་ཡོད་དེ། འདིའི་གང་ཟག་ལ་
ཕལ་བ་དང་མཆོག་སངས་རྒྱས་ཀྱི་བར་གཉིས་ཡོད། ཆོས་ལ་ཚིག་
དང་དོན་གཉིས་ཡོད་པ་ལས། གང་ཟག་དེ་དག་གི་འདོད་ཞེན་ནམ་
གང་ཟག་དེ་བཟང་བ་ཙམ་རྒྱུ་མཚན་དུ་མི་བྱེད་པར། དེའི་འདོད་
315
༢
དུ



བྱང་ཆུབ་ལོ་མ་དཔེ་ཚོགས།
པ་ལྟར་བཤད་པའི་ཚིག་དང་དོན་ལ་བརྟགས་ནས་འཐད་ལྡན་ཁས་
ལེན་པ་དེ་དེ་ཡིན་པའི་ཕྱིར་ཏེ། བྱང་ས་ལས། ཡང་བྱང་ཆུབ་
སེམས་དཔའ་ནི་ནག་པོ་བསྟན་པ་དང༌། ཆེན་པོ་བསྟན་པ་ཡང་
ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ཏེ་རབ་ཏུ་ཤེས་པས་ཀྱང་
རིགས་པ་ལ་རྟོན་པར་བྱེད་པ་ཡིན་གྱིས་གནས་བརྟན་ནམ་ཤེས་པའི་
གང་ཟག་གམ་དེ་བཞིན་གཤེགས་པའམ། དགེ་འདུན་གྱིས་ཆོས་
འདི་དག་བཤད་དོ་ཞེས་གང་ཟག་ལ་རྟོན་པ་མ་ཡིན་ནོ། ། ཞེས་པ་
དང་། བློ་གྲོས་མི་ཟད་པའི་མདོ་ལས། དེ་ལ་ཆོས་ཉིད་ནི་གང་།
གང་ཟག་ནི་གང་ཞེ་ན། ཞེས་པ་ནས། གཞན་ཡང་སོ་སོའི་སྐྱེ་བོའི་
གང་ཟག་དང་སོ་སོའི་སྐྱེ་བོའི་དགེ་བའི་གང་ཟག་དང་། ཞེས་པ་
ནས། སངས་རྒྱས་བཅོམ་ལྡན་འདས་གང་ཟག་གཅིག་པུ་འཇིག་
རྟེན་དུ་བྱུང་སྟེ་དེ་ནི་གང་ཟག་ཅེས་བྱའོ། །ཞེས་པ་ནས། བཅོམ་
ལྡན་འདས་ཀྱིས་ཀྱང་ཆོས་ཉིད་ལ་རྟོན་པར་གྱིས་ཤིག་གང་ཟག་གི་
ཕྱིར་ནི་མ་ཡིན་ནོ། ། ཞེས་ གསུངས་ སོ། ། ཞེས་ གསུངས་ པའི་ཕྱིར།
དེས་ན་གང་ཟག་ཕལ་བ་ལ་ལྟོས་པའི་གང་ཟག་ལ་མི་རྟོན་ཆོས་ལ་རྟོན་
པའི་དོན་ཡོད་དེ། གདུལ་བྱ་རྣམས་ཀྱི་བསམ་པ་ལྟར་དུ་ཐར་བ་
འཐོབ་པའི་ཐབས་སུ་མི་བདེན་པའམ། ཁས་མི་ལེན་པའམ། མི་
སླུ་བ་མ་ཡིན་པ་དང་། རྒྱལ་བས་སྡེ་སྣོད་ཇི་སྙེད་ཅིག་བཀའ་སྩལ་བ་
རྣམས་ཐར་བ་ཐོབ་པའི་ཐབས་སུ་བདེན་པའམ། ཁས་ལེན་པ་དང་།
མི་སླུ་བ་རྣམས་ནི་རིམ་བཞིན་གང་ཟག་ལ་མི་རྟོན་ཆོས་ལ་རྟོན་ཞེས་
316



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི་དོན་ཡིན་པའི་ཕྱིར་ཏེ། གདུལ་བྱ་རྣམས་ཀྱི་བསམ་ཚུལ་སྣ་
ཚོགས་པ་ལྟར་དུ་ཐར་བ་ཐོབ་པའི་ཐབས་སུ་མི་བདེན་པས། དེ་
ལྟར་དུ་ཐར་བ་ཐོབ་པར་ཡང་ཁས་མི་ལེན་ལ། དེ་ལྟར་དུ་ཐར་བ་
ཐོབ་པའི་ཐབས་སུ་མི་སླུ་བའང་མ་ཡིན་པས་ན་གང་ཟག་ལ་མི་རྟོན་པ་
ཞེས་གསུངས་པ་གང་ཞིག རྒྱལ་བས་སྡེ་སྣོད་ཇི་སྙེད་ཅིག་བཀའ་
སྩལ་བ་ཐམས་ཅད་མཐར་ཐར་བ་ངེས་ལེགས་ལ་འགོད་པ་ཁོ་ནའི་
ཕྱིར་དུ་གསུངས་པས་ན་དེ་དག་ ཐར་བ་ཐོབ་པའི་ཐབས་སུ་བདེན་
པས། དེ་དག་ཐར་བ་ཐོབ་པའི་ཐབས་སུ་མི་སླུ་བ་དང་། དེ་དག་
ཐར་བ་ཐོབ་པའི་ཐབས་སུ་ཁས་ལེན་པས་ན་ཆོས་ལ་རྟོན་ཞེས་་་་་་་
གསུངས་པའི་ཕྱིར། དང་བོ་དེར་ཐལ། གང་ཟག་ལ་མི་རྟོན་པ་སྟེ་
གདུལ་བྱ་གང་ཟག་དེ་དག་གི་བསམ་ཚུལ་སྣ་ཚོགས་པ་ལྟར་དུ་ཐར་བ་
ཐོབ་པའི་ཐབས་སུ་ཡིད་མི་རྟོན་པ་སྟེ་ཡིད་བརྟན་མི་རུང་བའི་ཕྱིར།
དེར་ཐལ། དེ་ལྟར་མ་ཡིན་ན་སྐྱེ་བོ་སུའང་ལམ་ལ་སློབ་མི་དགོས་
པར་ཐལ་པའི་ཕྱིར་དང༌། འགལ་བ་ལ་མི་འཁྲུལ་བའི་ཚད་མ་ཡོད་
པར་ཐལ་བའི་ཕྱིར་དང༌། དེ་འདྲའི་གང་ཟག་ལ་བདག་ལྟ་ ཅན་
ཞིག་དང་། དེའི་བསམ་པ་དང་མཐུན་པར་བཤད་པའི་དགོངས་
གཞི་ཡང་དག་པར་ཤེས་པ་ལ་གང་ཟག་དེ་ལ་ལྟོས་པའི་གང་ཟག་ལ་མི་
རྟོན་ཆོས་ལ་རྟོན་ཚུལ་ཡང་ཡོད་པའི་ཕྱིར་ཏེ། བློ་གྲོས་མི་ཟད་པའི་
མདོ་ལས། གང་གང་ཟག་ཏུ་ལྟ་བ་ལ་གནས་ཏེ་གང་ཆོས་ཁ་ཅིག་ལ་
རྩོམ་པ་འདི་ནི་གང་ཟག་ཅེས་བྱའོ། །གང་ཟག་ཏུ་ལྟ་བ་དེའི་རྩོམ་པ་
317



བྱང་ཆུབ་ལོ་མ་དཔེ་ཚོགས།
ཡོངས་སུ་ཤེས་པ་འདི་ནི་ཆོས་ཉིད་ཅེས་བྱའོ། ། ཞེས་གསུངས་པའི་
ཕྱིར། རྩ་རྟགས་གཉིས་པ་དེར་ཐལ། རྒྱལ་བས་དམ་པའི་ཆོས་ཀྱི་
སྡེ་སྣོད་ཇི་སྙེད་ཅིག་བཀའ་སྩལ་པ་ཐམས་ ཅད་ནི་བརྗོད་བྱར་སྣ་་་
ཚོགས་ཤིག་བསྟན་ཀྱང་མཐར་ངེས་ལེགས་ལ་འགོད་པའི་ཐབས་སྟོན་
པ་ཤ་སྟག་ཡིན་པའི་ཕྱིར་ན། སྒྲུབ་པ་ལྷུར་ལེན་པའི་བསྟན་བཅོས་
ཞེས་ཀྱང་གསུངས་ལ། དེས་ན་སྟོན་པའི་ལུང་གི་དམ་ཆོས་ལ་ཡིད་
རྟོན་པ་སྟེ་འདི་ཐར་བ་ཐོབ་པའི་ཐབས་སུ་ཡིད་བརྟན་དུ་རུང་བའི་
ཕྱིར། དེར་ཐལ། ལེགས་བཤད་སྙིང་པོ་ཆུང་བ་ལས། ཁྱོད་
ཀྱིས་ཇི་སྙེད་བཀའ་སྩལ་བ། ། རྟེན་འབྲེལ་ཉིད་ལ་བརྩམ་སྟེ་འཇུག།
དེ་ཡང་མྱ་ངན་འདའ་ཕྱིར་ཏེ། །ཞི་འགྱུར་མི་མཛད་ཁྱོད་ལ་མེད། །
ཅེས་དང་། རྣམ་བཤད་རིགས་པ་ལས། དོན་མེད་དོན་ལོག་དོན་
དང་ལྡན། །ངན་གཡོ་བརྩེ་བྲལ་སྡུག་བསྔལ་སྤོང་། །ཐོས་རྩོད་སྒྲུབ་པ་
ལྷུར་ལེན་པ། །བསྟན་བཅོས་དྲུག་བྲལ་གསུམ་དུ་འདོད། ། ཅེས་པ་
དང༌། ཡུལ་འཁོར་སྐྱོང་གིས་ཞུས་པའི་མདོ་ལས། སྟོང་བ་ཞི་བ་སྐྱེ་
བ་མེད་པའི་ཚུལ། ། མི་ཤེས་པས་ནི་འགྲོ་བ་འཁྱམས་གྱུར་པ། །དེ་
དག་ཐུགས་རྗེ་མངའ་བས་ཐབས་ཚུལ་དང་། ། རིགས་པ་བརྒྱ་དག་
གིས་ནི་འཛུད་པར་མཛད། །ཅེས་གསུངས་པའི་ཕྱིར། དེས་ན་གང་
ཟག་ལ་མི་རྟོན་ཞེས་པའི་གང་ཟག་ལ་ཕྱི་ནང་གི་གང་ཟག་སྣ་ཚོགས་
ཤིག་ཡོད་ཅིང་གང་ཟག་ལ་མི་རྟོན་ཆོས་ལ་རྟོན་པའི་དོན་སྔར་ལྟར་
ཡིན་ཏེ། མུ་སྟེགས་བདག་ཏུ་སྨྲ་བ་རྣམས་ཀྱི་བདག་སྨྲའི་ཞེན་ཚུལ་
318



=
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་བཟློག་ནས་རྣམ་ཐར་སྒོ་གསུམ་ལ་འཛུད་པ། རྟག་བརྟན་སྟོན་
པའི་མདོའི་དགོངས་དོན་གང་ཞིག་སྐྱེ་བ་སྔ་ཕྱི་མེད་པར་འདོད་པའི་
རྒྱང་འཕེན་ལ་ རང་སྐྱ་ཐུབ་པའི་རྫས་ཡོད་ཀྱི་བདག་ཡོད་དོ་ཞེས་་་་
བསྟན་པས་ཕྱིས་ལས་འབྲས་དང་བདག་མེད་ལ་འཇུག་པ་དེ་གང་ཟག་
གི་ བདག་ ཡོད་ པར་ སྟོན་ པའི་ མདོའི་ དགོངས་ དོན་ཡིན་ པའི་ ཕྱིར།
དང་བོ་དེར་ཐལ། མུ་སྟེགས་བདག་སྨྲ་རྣམས་ཀྱིས་བདག་ཡོད་པར་
ཞེན་པ་ལྟར་མི་བདེན་རྟག་བརྟན་སྟོན་པའི་མདོའི་དགོངས་དོན་སྟོང་
ཉིད་མཚན་མེད་སྨོན་མེད་ཀྱི་རྣམ་ཐར་སྒོ་གསུམ་གནས་ལུགས་སུ་ཁས་
ལེན་ཅིང་མི་སླུ་བ་དེ་མུ་སྟེགས་བདག་སྨྲ་དང་རྟག་བརྟན་སྟོན་པའི་
མདོ་ལ་ལྟོས་པའི་གང་ཟག་ལ་མི་རྟོན་ཆོས་ལ་རྟོན་པའི་དོན་ཡིན་པའི་
ཕྱིར་ཏེ། དེ་གཉིས་ལ་ལྟོས་པའི་དེའི་དོན་ཡོད་པའི་ཕྱིར། ལང་
གཤེགས་ལས། བློ་གྲོས་ཆེན་པོ་དེ་ལྟར་དེ་བཞིན་གཤེགས་པ་རྣམས་
ཀྱིས་མུ་ སྟེགས་བྱེད་བདག་ཏུ་སྨྲ་བ་ལ་མངོན་པར་ཞེན་པ་རྣམས་་་་
དྲངས་པའི་ཕྱིར། དེ་བཞིན་གཤེགས་པའི་སྙིང་བོ་བསྟན་པས་དེ་
བཞིན་གཤེགས་པའི་སྙིང་བོ་སྟོན་ཏེ། ཡང་དག་པའི་བདག་ཏུ་རྣམ་
པར་རྟོག་པའི་ལྟ་བར་ལྟུང་བའི་བསམ་པ་ཅན་དག་རྣམ་པར་ཐར་བ་
གསུམ་གྱི་སྤྱོད་ཡུལ་ལ་གནས་པའི་བསམ་པ་དང་ལྡན་ཞིང་མྱུར་དུ་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་དུ་མངོན་པར་རྫོགས་
པར་འཚང་རྒྱ་བར་ཇི་ལྟར་འགྱུར་ཞེས་གསུངས་པའི་ཕྱིར། གཉིས་
བ་དེར་ཐལ། སྐྱེ་བ་སྔ་ཕྱི་མེད་པར་འདོད་པའི་རྒྱང་འཕེན་ལ་རྫས་
319



བྱང་ཆུབ་ལོ་མ་དཔེ་ཚོགས།
ཡོད་ཀྱི་བདག་མ་བསྟན་ན་ལས་འབྲས་ཀྱི་རྣམ་སྨིན་མྱོང་གཞིའི་སྐྱེ་བོ་
འཇོག་མི་ཤེས་པས། རྫས་ཡོད་ཀྱི་བདག་བསྟན་པའི་ཕྱིར། དེར་
ཐལ། བདག་ཁས་ལེན་པ་རྣམས་ལ་ཆོས་བདག་དང་གང་ཟག་གི་
བདག་གཉིས་ལས་གང་ཟག་གི་བདག་སྟོན་པ་མཆོག་ཡིན་པའི་ཕྱིར་ཏེ།
རྣམ་བཤད་དགོངས་པ་རབ་གསལ་ལས་གང་ཟག་ཀྱང་རྫས་སུ་ཡོད་
པར་སྟོན་ཏེ། དེས་འདུལ་བའི་སྐྱེ་བོ་ལ་དེ་ཡོད་པར་རྗེས་སུ་བསྟན་
པས་རྗེས་སུ་འཛིན་པའི་ཕྱིར་རོ། །ཇི་སྐད་དུ། དགེ་སློང་དག་ཕུང་
བོ་ལྔ་ནི་ཁུར་རོ། །ཁུར་ཁུར་བ་བོ་ནི་གང་ཟག་གོ། ཞེས་གསུངས་པ་
ལྟ་བུའོ། །འདི་ནི་གང་ཟག་རང་སྐྱ་ཐུབ་པའི་རྫས་ཡོད་དུ་འཛིན་པ་
རྣམས་ཀྱིས་ཞུས་པའི་ངོར་མེད་པར་མ་བསྟན་པར་ཁུར་ཁུར་བའི་གང་
ཟག་ཡོད་པར་གསུངས་པའི་ཚིག་ལ་དངོས་སུ་མེད་ཀྱང་དོན་ནི་རྗེས་
ཡོད་དེ། ཞེས་གསུངས་པའི་ཕྱིར། གང་ཟག་མཆོག་ལ་ལྟོས་པའི་
གང་ཟག་ལ་མི་རྟོན་ཆོས་ལ་རྟོན་པའི་དོན་ཡོད་དེ། སངས་རྒྱས་
སམ་ཉན་ཐོས་སོགས་གང་ཟག་ཁྱད་པར་ཅན་དེས་བཤད་པ་ཙམ་རྒྱུ་
མཚན་དུ་བྱས་ནས་བཤད་ཚད་ངེས་དོན་དུ་མི་འཛིན་པར་རིགས་པ་
རྣམ་དག་ལ་ཡིད་རྟོན་པ་ཞིག་དེ་ཡིན་པའི་ཕྱིར། དེ་ལྟར་ཡིན་པར་
བྱང་ས་ལས་བཤད་པ་དང་། བློ་གྲོས་མི་ཟད་པའི་མདོ་ལས་ཀྱང་དེ་
ལྟར་དགེ་སློང་དག་གམ་ཞེས་སོགས་དང་། ལང་གཤེགས་ལས་ཀྱང་
དེ་ལྟར་བཤད་པའི་ཕྱིར་དང་། ཡང་བློ་གྲོས་མི་ཟད་པའི་བཤད་
ཚུལ་གཅིག་ལ་གང་ཟག་གི་ཐ་སྙད་ལ་བརྟེན་ནས་བདེན་ཞེན་མི་བྱ་
320



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བར་བདེན་མེད་ལ་ཡིད་རྟོན་པ་ལ་གང་ཟག་ལ་མི་རྟོན་པར་ཆོས་ལ་
རྟོན་པའི་དོན་དུ་ཡང་བཤད་པའི་ཕྱིར་རོ། །གཉིས་པ་ཚིག་ལ་མི་རྟོན་
ལ་དོན་ལ་སྟོན་པའི་གོ་དོན་ཡོད་དེ། འདིའི་ཚིག་ལ་བསྟན་བཅོས་
དང༌། བཀའ་གཉིས་དང་སྒྲ་ཇི་བཞིན་པ་ཡིན་མིན་གཉིས་ཡོད།
དོན་ལ་དྲང་དོན་ངེས་དོན་གཉིས་ཡོད་པ་ལས་གསུང་རབ་དེ་དག་གི་
ངོས་ཟིན་ལྟར་དུ་གནས་ལུགས་སོགས་ལ་མི་སླུ་བའི་ངེས་པ་མེད་པར་
བསམ་དོན་གྱི་བརྗོད་བྱ་དེ་དང་དེ་ལ་སྒྲུབ་བྱེད་རྣམ་དག་ཡོད་པ་ལྟར་
ཁས་ལེན་པ་དེ། ཚིག་ལ་མི་རྟོན་པར་དོན་ལ་རྟོན་པའི་དོན་ཡིན་
པའི་ཕྱིར་ཏེ། དུས་འཁོར་རྩ་རྒྱུད་ལས། དོན་དམ་དེ་ཉིད་ཡུལ་ལ་
རྟག་ཏུ་ནི། ། ཆེན་པོ་རྣམས་ནི་ཚིག་ལ་སྟོན་པ་མིན། །ཡུལ་གྱི་མིང་
རྣམས་ཀྱིས་ནི་དོན་ཤེས་ན། །བསྟན་བཅོས་སྒྲ་རྣམས་ཀྱིས་ནི་ཅི་ཞིག་
བྱ། ། ཞེས་དང༌། རང་གི་ལྟ་བའི་འདོད་པ་མདོར་བསྟན་པ་ལས།
ཀར་ཎ་ཌ་ཡི་ཀར་ཎའི་སྒྲས། ། རྡོ་དང་རྐང་བ་བརྗོད་པར་བྱ། །ལ་
ལར་འོན་པར་རབ་བརྗོད་དེ། །དེ་བཞིན་རྒྱུད་རྣམས་བསྟན་པའོ། །
ཞེས་དང་། ཊིཀ་ཆེན་དེ་ཉིད་སྣང་བ་ལས། ཡུལ་སོ་སོའི་བརྡ་མི་
འདྲ་བའི་དབང་གིས་དོན་རེ་རེ་ལ་མིང་འདྲ་བ་དང་། མིང་རེ་རེ་
ལའང་དོན་མི་འདྲ་བ་སྣ་ཚོགས་པ་ལ་འཇུག་པ་ཡོད་པས་དོན་དེ་ལ་
བརྡ་བྱས་པའི་སོ་སོའི་ཡུལ་གྱི་མི་རྣམས་ཀྱི་དོན་དེ་ཤེས་པར་བྱེད་ནུས་
པ་ལ་ངེས་པར་བསྟན་བཅོས་ལ་གྲགས་པའི་ལེགས་སྦྱར་གྱི་སྒྲ་དག་ནི་
ངེས་བཟུང་དུ་ཅི་ཞིག་བྱ་སྟེ་དགོས་པ་མེད་པའི་ཕྱིར་རོ། ། ཞེས་དང་།
321



བྱང་ཆུབ་ལོ་མ་དཔེ་ཚོགས།
བྱང་ས་ལས། དེ་དོན་འདོད་པའི་ཕྱིར་ཆོས་ཉན་གྱི་ཚིག་འབྲུ་འདོད་
པའི་ཕྱིར་མ་ཡིན་པས་ན་ཕལ་བའི་སྐད་ཀྱིས་ཆོས་སྟོན་ན་ཡང་བྱང་
ཆུབ་སེམས་དཔའི་དོན་ལ་སྟོན་པ་ནི་གུས་པར་བྱས་ཏེ་ཉན་པར་བྱེད་
དོ། ། ཞེས་དང་། བློ་གྲོས་མི་ཟད་པའི་མདོ་ལས། དེ་ལ་དོན་ནི་
གང་ཡི་གེ་ནི་གང་ཞེ་ན། ཞེས་པ་ནས། མདོར་ན་གང་ཆོས་ཀྱི་
ཕུང་པོ་སྟོང་ཕྲག་བརྒྱད་ཅུ་རྩ་བཞི་བསྟན་པ་འདི་ནི་ཡི་གེ་ཞེས་བྱའོ། །
གང་སེམས་ཅན་ཐམས་ཅད་ཀྱི་སྐད་དང་ཡི་གེ་དང་སྣང་བར་བྱེད་པ་
དང་བརྗོད་དུ་མེད་པའི་དོན་དེ་ནི་དོན་སྟེ། འདི་ནི་དོན་ལ་རྟོན་གྱི་
ཡི་གེ་ལ་མི་རྟོན་པ་ཞེས་བྱའོ། ། ཞེས་གསུངས་པའི་ཕྱིར། དེས་ན་
སྔར་བཤད་པ་དེ་ལྟར་ཡིན་ཏེ། སྟོན་པས་གསུངས་པའི་ཆོས་ལ་ཡང་
རྗོད་བྱེད་ཀྱི་ཚིག་དང་། བརྗོད་བྱའི་དོན་གཉིས་ལས། རྗོད་བྱེད་
ཀྱི་གསུང་རབ་རྣམས་ཀྱི་སྒྲས་ཟིན་སྒྲ་ཇི་བཞིན་པ་ལྟར་དུ་དངོས་པོའི་
གནས་ཚུལ་ལ་མི་སླུ་བའི་ངེས་པ་མེད་པ་དེ། ཚིག་ལ་མི་རྟོན་ཞེས་
པའི་དོན་དང༌། བསམ་དོན་གྱི་བརྗོད་བྱ་རྣམས་དངོས་གནས་ལ་
གྲུབ་པ་དེ་དོན་ལ་རྟོན་ཞེས་པའི་དོན་ཡིན་པའི་ཕྱིར། དེར་ཐལ།
སྒྲས་ཟིན་སྒྲ་ཇི་བཞིན་པ་མ་ཡིན་པའི་མདོ་རྣམས་ཀྱི་སྒྲས་ཟིན་སྒྲ་ཇི་
བཞིན་པ་ལ་ཚད་མས་གནོད་པ་བསྟན་པས་བསམ་དོན་གྱི་བརྗོད་བྱ་
ལ་ཞུགས་དགོས་པའི་ཕྱིར་ཏེ། མདོ་ལས། དོན་གྱི་རྗེས་སུ་འབྲང་
བར་བྱ་ཡི་བརྗོད་པ་ལ་ཆགས་པར་མི་བྱའོ། །ཞེས་གསུངས་པའི་ཕྱིར།
གསུམ་པ་དྲང་དོན་ལ་མི་རྟོན་ངེས་དོན་ལ་རྟོན་པའི་དོན་ཡོད་དེ།
322



t
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདིའི་དྲང་དོན་ངེས་དོན་ལ་རྗོད་བྱེད་ཀྱི་དབང་དུ་བྱས་པའི་དྲང་
ངེས་གཉིས་དང་བརྗོད་བྱའི་དབང་དུ་བྱས་པའི་དྲང་ངེས་གཉིས་ཡོད་
པ་ལས་དྲང་དོན་ཀུན་རྫོབ་སྟོན་པའི་མདོའི་བཤད་ཚུལ་ལྟར་གནས་
ལུགས་སུ་མི་བདེན་པར་ངེས་དོན་སྟོང་ཉིད་སྟོན་པའི་མདོའི་བཤད་
ཚོད་ལྟར་གནས་ལུགས་སུ་ཁས་ལེན་པ་ནི་རྗོད་བྱེད་ཀྱི་དབང་དུ་བྱས་
པའི་དེའི་དོན་དང༌། ཀུན་རྫོབ་སྣ་ཚོགས་སུ་སྣང་བ་ལྟར་གནས་
ལུགས་ སུ་ མི་བདེན། སྣང་བ་དེ་ལྟར་དུ་བདེན་པས་སྟོང་བ་དེ་་་
གནས་ལུགས་སུ་ཁས་ལེན་པ་ནི་བརྗོད་བྱའི་དབང་དུ་བྱས་པའི་དེའི་
དོན་ཡིན་པའི་ཕྱིར་ཏེ། བློ་གྲོས་མི་ཟད་པའི་མདོ་ལས། ངེས་པའི་
དོན་གྱི་མདོ་སྡེ་ནི་གང་དྲང་བའི་དོན་གྱི་མདོ་སྡེ་ནི་གང་ཞེ་ན། མདོ་
སྡེ་གང་དག་ཀུན་རྫོབ་སྒྲུབ་པ་བསྟན་པ་དེ་དག་ནི་དྲང་བའི་དོན་ཞེས་
བྱའོ། །མདོ་སྡེ་གང་དག་དོན་དམ་སྒྲུབ་པ་བསྟན་པ་དེ་དག་ནི་ངེས་
པའི་དོན་ཞེས་བྱའོ། །ཞེས་པ་ནས། འདི་ནི་ངེས་པའི་དོན་གྱི་མདོ་
སྡེ་ལ་རྟོན་གྱི་དྲང་བའི་དོན་གྱི་མདོ་སྡེ་ལ་མི་རྟོན་པ་ཞེས་བྱའོ། ། ཞེས་
དང༌། འདི་ཉིད་ལས་ཀྱང་། འདིའི་དོན་གཞན་དུ་དྲང་དགོས་མི་
དགོས་ཀྱི་དབང་དུ་བྱས་ནས་དྲང་ངེས་འཇོག་པ་ན་གསུང་རབ་ཉིད་
དྲང་ངེས་ཀྱི་མཚན་གཞིར་གཟུང་ལ་གཞན་དུ་དྲང་དགོས་མི་དགོས་ཀྱི་
དོན་ལ་དྲང་ངེས་སུ་འཇོག་པ་ན་ཀུན་རྫོབ་དང་དོན་དམ་ལ་དྲང་ངེས་
སུ་བྱ་སྟེ། ཞེས་དང་། བྱང་ས་ལས། དེ་བཞིན་གཤེགས་པའི་
ངེས་ པའི་དོན་ གྱི་ མདོ་ སྡེ་ལ་རྟོན་ གྱི་ དྲང་ བའི་ དོན་ ལ་ མ་ ཡིན་ཏེ།
323



བྱང་ཆུབ་ལོ་མ་དཔེ་ཚོགས།
ངེས་པའི་དོན་གྱི་མདོ་སྡེ་ལ་རྟོན་ན་ཆོས་འདུལ་བ་འདི་ལས་མི་འཕྲོག་
པར་འགྱུར་ཏེ། འདི་ལྟར་དྲང་བའི་དོན་གྱི་མདོ་སྡེ་ནི་སྒོ་སྣ་ཚོགས་
ནས་ཞུགས་པའི་དོན་གྱི་རྣམ་པར་དབྱེ་བ་མ་ངེས་པས་ཐེ་ཚོམ་སྐྱེད་པ་
ཡིན་པའི་ཕྱིར་རོ། །ཞེས་གསུངས་པའི་ཕྱིར། བརྗོད་བྱའི་དབང་དུ་
བྱས་པའི་དེའི་དོན་ཡོད་དེ། བརྗོད་བྱའི་དོན་དེ་ལ་དྲང་ངེས་གཉིས་
ལས་དྲང་དོན་ཀུན་རྫོབ་སྣ་ཚོགས་སུ་སྣང་བ་འདི་གནས་ལུགས་མཐར་
ཐུག་ཏུ་ཁས་མི་ལེན་པ་དེ་དྲང་དོན་ལ་མི་རྟོན་ཞེས་པའི་དོན་དང་།
དེ་ལྟར་སྣང་བ་ལྟར་དུ་བདེན་པར་གྲུབ་པས་སྟོང་བ་དེ་གནས་ལུགས་
མཐར་ཐུག་ཏུ་ཁས་ལེན་པ་དེ་ངེས་དོན་ལ་རྟོན་ཞེས་པའི་དོན་ཡིན་
པའི་ཕྱིར། དེར་ཐལ། དེ་ཡིན་པར་མ་ཟད་དེ་གཉིས་ རིམ་པ་
བཞིན་དུ་ཀུན་རྫོབ་ལ་མི་རྟོན་དོན་དམ་ལ་རྟོན་པའི་དོན་དུའང་་་་
འཇོག་རིགས་པའི་ཕྱིར། དེར་ཐལ། ཆོས་ཅན་ཀུན་རྫོབ་སྣ་་་
ཚོགས་ཡོད་པ་འདི་ལྟར་དུ་གནས་ལུགས་ལའང་ཁ་དོག་དབྱིབས་་་་
སོགས་ཀྱི་དབྱེ་བ་མེད་པར་དགག་བྱའི་བདག་བཅད་ཙམ་གྱི་མེད་
དགག་ཏུ་རོ་གཅིག་པའི་ཕྱིར་ཏེ། སྟོང་ཐུན་ལས། འདི་ལྟར་ཀུན་
རྫོབ་སྣ་ཚོགས་སུ་ཞེས་པ་ནས། དོན་དམ་ལ་རྟོན་པའི་དོན་ཡིན་ལ་
ཞེས་པའི་བར་དང༌། རྒྱུད་བླ་མ་ལས། ཕྲ་མོ་ཟབ་མོའི་ཚུལ་བསྟན་
པ། ། སྦྲང་རྩི་རོ་གཅིག་པ་བཞིན་ནོ། །རྣམ་པ་སྣ་ཚོགས་ཚུལ་བསྟན་
ནི། །སྣ་ཚོགས་སྦུབས་སྙིང་བཞིན་ཞེས་བྱ། །ཞེས་གསུངས་པའི་ཕྱིར།
བཞི་ བ་ རྣམ་ ཤེས་ ལ་ མི་ རྟོན་ ཡེ་ ཤེས་ ལ་ རྟོན་ པའི་ དོན་ ཡོད་ དེ།
324



་་་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདིའི་རྣམ་ཤེས་ལ་སྟོང་ཉིད་རྟོགས་མ་རྟོགས་ཀྱི་བློ་གཉིས་ཡོད་ཅིང༌།
ཡེ་ཤེས་ནི་གཙོ་བོར་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཡིན་
ཀྱང་། སྟོང་ཉིད་ལ་སྒོམ་བྱུང་གི་བློ་ཤེས་རབ་རྣམས་ཀྱང་དེར་་་
འཇོག་ཅིང་རྣམ་ཤེས་དེ་དག་གི་སྣང་ཚུལ་ལྟར། སྟོང་བ་ཉིད་མ་
རྟོགས་པ་རྣམས་ཀྱི་བཟུང་ཚུལ་ལྟར་ཡང་གནས་ལུགས་སུ་ཁས་མི་ལེན་
པ་དེ་རྣམ་ཤེས་ལ་མི་རྟོན་པའི་དོན་དང༌། ཡེ་ཤེས་དེ་དག་དང་གཙོ་
བོར་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཀྱིས་གཟིགས་པ་ལྟར་
གནས་ལུགས་སུ་ཁས་ལེན་པ་དེ་ཡེ་ཤེས་ལ་རྟོན་པའི་དོན་ཡིན་པའི
ཕྱིར་ཏེ། བྱང་ས་ལས། ཡང་བྱང་ཆུབ་སེམས་དཔའ་ནི་རྟོགས་
པའི་ཡེ་ཤེས་ལ་སྙིང་བོར་ལྟ་བ་ཡིན་གྱི་ཐོས་པ་དང་བསམ་པས་ཆོས་
དང་དོན་རྣམ་པར་ཤེས་པ་ཙམ་ལ་ནི་མ་ཡིན་ནོ། ། ཞེས་སོགས་དང་།
ཊིཀ་ཆེན་དེ་ཉིད་སྣང་བ་ལས། སྤྱིར་རྟོན་པ་བཞི་བའི་སྐབས་སུ་
རྣམ་ཤེས་ལ་མི་རྟོན་ཡེ་ཤེས་ལ་རྟོན་ཞེས་པ་ལྟ་བུའི་རྣམ་ཤེས་ནི། དེ་
ཁོ་ན་ཉིད་འབྱེད་པའི་ཐོས་བསམ་གྱི་ཤེས་རབ་དང་། དེ་ཡང་གཙོ་
ཆེར་སོ་སྐྱེའི་དབང་དུ་བྱས་ལ། ཡེ་ཤེས་ནི་དེ་ཁོ་ན་ཉིད་འབྱེད་པའི་
སྒོམ་བྱུང་གི་ཤེས་རབ་དང་། དེ་ཡང་གཙོ་ཆེར་མངོན་སུམ་དུ་་་
རྟོགས་པའི་འཕགས་པའི་ཡེ་ཤེས་ཡིན་ཞིང་ཞེས་དང༌། བློ་གྲོས་མི་
ཟད་པའི་མདོ་ལས། དེ་ལ་རྣམ་པར་ཤེས་པ་ནི་གང་ཡེ་ཤེས་ནི་གང་
ཞེ་ན། རྣམ་པར་ཤེས་པ་ཞེས་བྱ་བ་ནི་རྣམ་པར་ཤེས་པ་གནས་པ་
བཞི་སྟེ། ཞེས་པ་ནས། གཞན་ཡང་རྣམ་པར་ཤེས་པ་ནི་གང་མིག་
325



བྱང་ཆུབ་ལོ་མ་དཔེ་ཚོགས།
གིས་ ཤེས་པར་བྱ་བའི་གཟུགས་ལ་རྣམ་པར་རིགས་པ་དང༌། དེ་
བཞིན་དུ་རྣ་བས་ཤེས་པར་བྱ་བའི་སྒྲ་རྣམས་དང་། སྣ་ལ་ཤེས་པར་
བྱ་བའི་དྲི་རྣམས་དང༌། ལྕེ་ལ་ ཤེས་ པར་བྱ་པའི་རོ་རྣམས་དང༌།
ལུས་ཀྱིས་ཤེས་པར་བྱ་བའི་རེག་བྱ་རྣམས་དང༌། ཡིད་ཀྱིས་ཤེས་
པར་བྱ་བའི་ཆོས་ལ་རྣམ་པར་རིག་པ་འདི་ནི་རྣམ་པར་ཤེས་པ་ཞེས་
བྱའོ། །གང་ཡང་ནང་ཉེ་བར་ཞི་ཞིང་ཕྱི་རོལ་ཏུ་རྒྱུ་བ་མེད་པ་དང་།
ཡེ་ཤེས་ལ་རྟོན་པས་ཆོས་གང་ཡང་མི་རྟོན་ཅིང་རྣམ་པར་མི་རྟོག་པ་
འདི་ནི་ཡེ་ཤེས་ཞེས་བྱའོ། །ཞེས་གསུངས་པའི་ཕྱིར། དེ་ལྟར་ཡང་
ཡིན་ཏེ། དྲང་དོན་ལ་མི་རྟོན་ངེས་དོན་ལ་རྟོན་པའི་བཤད་ཚུལ་གྱི་
ཆ་གཅིག་ལ། ངེས་དོན་ལ་རྣམ་ཤེས་ཡེ་ཤེས་གཉིས་ལས། སྟོང་
ཉིད་དོན་སྤྱིའི་ཚུལ་གྱིས་རྟོགས་པའི་འཇིག་རྟེན་པའི་ཤེས་པའི་སྣང་
ཚུལ་ལྟར་དུ་གནས་ལུགས་སུ་ཁས་མི་ལེན་པ་དེ་རྣམ་ཤེས་ལ་མི་རྟོན་
པའི་དོན་དང་། འཕགས་པའི་མི་རྟོག་ཡེ་ཤེས་ཀྱི་གཟིགས་ཚུལ་ལྟར་
དུ་གནས་ལུགས་མཐར་ཐུག་ཏུ་ཁས་ལེན་པ་དེ་ཡེ་ཤེས་ལ་རྟོན་པའི་
དོན་ཡིན་པའི་ཕྱིར། དེར་ཐལ། སྟོང་ཉིད་རྟོགས་པའི་འཇིག་
རྟེན་པའི་རྗེས་དཔག་གི་ངེས་ངོར་གཉིས་སྣང་གི་སྤྲོས་པ་བཅད་ཀྱང་
སྣང་ངོར་མ་བཅད་པས་དེའི་སྣང་ཚུལ་ལྟར་དུ་གནས་ལུགས་སུ་ཁས་
མི་ལེན་ཞིང་། གནས་ལུགས་མཐར་ཐུག་མངོན་སུམ་དུ་རྟོགས་པའི་
འཕགས་པའི་མཉམ་བཞག་ཡེ་ཤེས་ཀྱི་ངེས་ངོར་མ་ཟད་སྣང་ངོར་ཡང་
གཉིས་སྣང་གི་སྤྲོས་པ་མཐའ་དག་བཅད་པའི་ཕྱིར་ཏེ། སྟོང་ཐུན་
326



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལས། ཁོ་བོ་ཅག་གི་ལུགས་ལ་ནི་རྟོན་པ་བཞིའི་རྣམ་པར་བཞག་པ་
ཡང་ཆེས་གནས་པ་ཉིད་དུ་འགྱུར་ཏེ། འདི་ལྟར་ཀུན་རྫོབ་སྣ་ཚོགས་
སུ་སྣང་བ་འདི་གནས་ལུགས་སུ་ཁས་མི་ལེན་གྱི། སྣང་བ་འདི་ལྟར་
དུ་བདེན་པས་སྟོང་བའི་དོན་དམ་གནས་ལུགས་སུ་ཁས་ལེན་པ་ནི་
དྲང་དོན་ལ་མི་རྟོན་ངེས་དོན་ལ་རྟོན་པ་དང་། ཀུན་རྫོབ་ལ་མི་རྟོན་
དོན་དམ་ལ་རྟོན་པའི་དོན་ཡིན་ལ། སོ་སོ་སྐྱེ་བོའི་ཤེས་པའི་སྣང་
ཚུལ་འདི་གནས་ལུགས་མ་ཡིན་གྱི་འཕགས་པའི་མི་རྟོག་ཡེ་ཤེས་ཀྱི་
གཟིགས་ཚུལ་དེ་ཉིད་གནས་ལུགས་སུ་ཁས་ལེན་པ་ནི་རྣམ་ཤེས་ལ་མི་
རྟོན་ཡེ་ཤེས་ལ་རྟོན་པའི་དོན་ཡིན་ནོ་ཞེས་སྨྲ་བར་བྱེད་དོ། ། ཞེས་
གསུངས་པའི་ཕྱིར། གསུམ་བ་རྩོད་པ་སྤོང་བ་ལ་ཁོ་ན་རེ། ཆོས་ལ་
རྟོན་ཞེས་པའི་ཆོས་དེ་ལུང་གི་ཆོས་ལ་འཇོག་རིགས་པར་ཐལ། རྟོན་
པ་དང་བོའི་གོ་དོན་འཐད་པའི་ཕྱིར་ན་མ་ཁྱབ། འདོད་མི་ནུས་ཏེ།
དེ་སྟོན་པས་གསུངས་པའི་ཆོས་ལ་བྱས་ནས། དེ་ལ་རྗོད་བྱེད་ལུང་
གི་ཆོས་དང༌། བརྗོད་བྱའི་དོན་གཉིས་ཡོད་པའི་ཕྱིར། དེར་ཐལ།
དེ་ལྟར་ཡོད་པ་ལས་ལུང་གི་ཆོས་རྣམས་ཀྱི་སྒྲས་ཟིན་ལྟར་ཁས་མི་ལེན་
པར་བསམ་དོན་གྱི་བརྗོད་བྱ་ལ་འཇུག་པ་དེ་རྟོན་པ་གཉིས་པའི་དོན་
ཡིན་པའི་ཕྱིར། དེར་ཐལ། བསམ་དོན་གྱི་བརྗོད་བྱ་དེ་ལ་ཡང་
དྲང་དོན་ཀུན་རྫོབ་དང་ངེས་དོན་གནས་ལུགས་ཀྱི་དོན་གཉིས་ཡོད་པ་
ལས། ཀུན་རྫོབ་སྣ་ཚོགས་སུ་སྣང་བ་འདི་ལྟར་དུ་གནས་ལུགས་སུ་
ཁས་མི་ལེན་པར་ཆོས་ ཅན་སྣ་ཚོགས་པ་ཐམས་ཅད་ཀྱི་དགག་བྱའི་
327



བྱང་ཆུབ་ལོ་མ་དཔེ་ཚོགས།
བདག་བཅད་ཙམ་གྱི་མེད་དགག་གནས་ལུགས་མཐར་ཐུག་ཏུ་ཁས་
ལེན་ པ་དེ་ རྟོན་ པ་ གསུམ་ པའི་ དོན་ ཡིན་ པའི་ ཕྱིར། དེར་ ཐལ།
ངེས་དོན་མཐར་ཐུག་ཏུ་འཇོག་པ་དེ་ཡང་བློ་གཅིག་གིས་བཞག་དགོས་
ལ་སྟོང་ཉིད་མ་རྟོགས་པའི་སོ་སྐྱེའི་རྣམ་ཤེས་ལ་སྣང་བ་ལྟར་དུ་གནས་
ལུགས་སུ་ཁས་མི་ལེན་པར་མ་ཟད། སྟོང་ཉིད་རྟོགས་པའི་རིགས་
ཤེས་རྗེས་དཔག་ལ་སྣང་བ་ལྟར་དུའང་གནས་ལུགས་མཐར་ཐུག་ཏུ་
ཁས་མི་ལེན་པར་སྟོང་ཉིད་མངོན་སུམ་དུ་རྟོགས་པའི་འཕགས་པའི་
མཉམ་བཞག་ཡེ་ཤེས་ལ་སྣང་བ་ལྟར་དུ་གནས་ལུགས་མཐར་ཐུག་ཏུ་
ཁས་ལེན་པ་དེ་རྟོན་པ་བཞི་བའི་དོན་ཡིན་པའི་ཕྱིར་ཏེ། དེ་སྐད་དུ་
འདི་ཉིད་ལས། ས་ཡི་དངོས་གཞི་ལས་གང་ཟག་ལ་མི་རྟོན་པར་
ཆོས་ལ་རྟོན་པའི་ཆོས་ལ་ཚིག་དོན་གཉིས་དང༌། དོན་ལ་དྲང་ངེས་
གཉིས་དང་། ངེས་དོན་ལ་རྣམ་ཤེས་ལ་མི་རྟོན་ཡེ་ཤེས་ལ་རྟོན་ཞེས་
གསུངས་པ་ལྟ་བུའོ། །ཞེས་པ་དང༌། བྱང་ས་ལས། རྟོན་པ་བཞི་
བོ་ དེ་ དག་ ལས་ ནི་ མདོར་ བསྡུས་ ན་ ཚད་ མ་ ཉིད་ བཞི་ བསྟན་ ཏེ།
བསྟན་པའི་དོན་དང༌། རིགས་པ་དང་། རྟོན་པ་དང་། སྒོམ་པ་
ལས་བྱུང་ བའི་ རྟོགས་ པའི་ ཡེ་ ཤེས་ སོ། ། ཞེས་ གསུངས་ པའི་ཕྱིར།
ཡང་ཁོ་ན་རེ། ཚིག་ལ་མི་རྟོན་ཞེས་པའི་ཚིག་ཟུར་གྱི་ཚིག་དེ་སྟོན་
པའི་བཀར་མི་འཇོག་པར་ཐལ། དོན་ལ་རྟོན་ཞེས་པའི་ཚིག་ཟུར་གྱི་
དོན་དེ་གནས་ལུགས་སྟོང་བ་ཉིད་མ་ཡིན་པའི་ཕྱིར། རྟགས་གྲུབ་སྟེ།
དེ་ ལ་ བདེན་ པ་ གཉིས་ ཀའི་ ཆོས་ ཇི་ སྙེད་ ཅིག་ ཡོད་ པའི་ ཕྱིར་ ཏེ།
328



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྟོན་པ་གཉིས་པའི་དོན་ཡོད་པའི་ཕྱིར། འདི་ཉིད་ལས། ཆོས་ལ་
ཚིག་དོན་གཉིས་དང༌། དོན་ལ་དྲང་ངེས་གཉིས་དང་། ཞེས་་་
གསུངས་པའི་ཕྱིར། འདོད་མི་ནུས་ཏེ། དེ་ཡིན་ན་བཀའ་ཡིན་
དགོས་པའི་ཕྱིར། དེར་ཐལ། དེ་ཡིན་ན་སྒྲས་ཟིན་ལྟར་ཁས་མི་
ལེན་པར་བསམ་དོན་གྱི་བརྗོད་བྱ་ལ་འཇུག་དགོས་པའི་བཀའ་ཡིན
དགོས་པའི་ཕྱིར་ཏེ། ཚིག་ལ་མི་རྟོན་ཞེས་པའི་དོན་ཞིག་ཡོད་པའི་
ཕྱིར་ཟེར་ན་མ་ཁྱབ་སྟེ། དྲང་དོན་གྱི་སྟོན་པའི་བཀའི་དབང་དུ་
བྱས་ན་དེ་ལྟར་ཡིན་ཀྱང་། སྤྱིར་ཚིག་ལ་མི་རྟོན་དོན་ལ་རྟོན་པའི་
ཚིག་ལ་སྐྱེ་བོ་གཞན་གྱི་ཚིག་ཀྱང་ཡོད་པའི་ཕྱིར་དང༌། དོན་ཟབ་ན་
ཚིག་ཕལ་བས་བཤད་ཀྱང་གུས་པར་བྱེད་པས་ཚིག་ལ་མི་རྟོན་དོན་ལ་
རྟོན་པ་ཞིག་ཀྱང་བྱང་ས་ལས་བཤད་པའི་ཕྱིར་དང༌། བཀའ་དེ་སྒྲ་
ཇི་བཞིན་པ་ཡིན་ཀྱང་དེ་ལྟར་གནས་ལུགས་སུ་མི་འཐད་པས། དེའི་
དགོངས་དོན་གྱི་གནས་ལུགས་བཙལ་ནས་ཁས་ལེན་པ་ཡང་ཚིག་གམ་
ཡི་གེ་ལ་མི་རྟོན་དོན་ལ་རྟོན་པའི་ཐ་སྙད་ཅིག་ཀྱང་བློ་གྲོས་མི་ཟད་པའི་
མདོ་ལས་བཤད་པའི་ཕྱིར་ཏེ། རིམ་པ་བཞིན་དྲངས་པ་ལ། བྱང་
ས་ལས། འདི་ལ་བྱང་ཆུབ་སེམས་དཔའ་ནི་དོན་འདོད་པའི་ཕྱིར་
གཞན་ལས་ཆོས་ཉན་པར་བྱེད་ཀྱི། ཚིག་འབྲུ་ལེགས་པར་སྦྱར་བ་
འདོད་པའི་ཕྱིར་མ་ཡིན་ཏེ། དེ་དོན་འདོད་པའི་ཕྱིར་ཆོས་ཉན་གྱི་
ཚིག་འབྲུ་འདོད་པའི་ཕྱིར་མ་ཡིན་པས་ན། ཕལ་བའི་སྐད་ཀྱིས་ཆོས་
སྟོན་ན་ཡང་། བྱང་ཆུབ་སེམས་དཔའི་དོན་ལ་རྟོན་པ་ནི་གུས་པར་
-
G
，
329



བྱང་ཆུབ་ལོ་མ་དཔེ་ཚོགས།
-
，
བྱས་ཏེ་ཉན་པར་བྱེད་དོ། །ཞེས་དང༌། བློ་གྲོས་མི་ཟད་པའི་མདོ་
ལས། ཡི་གེ་ཞེས་བྱ་བ་ནི་གང་ཐོག་མ་སེམས་བསྐྱེད་པ་ནས་བཟུང་
སྟེ་བྱང་ཆུབ་ཀྱི་སྙིང་བོ་འདུག་གི་བར་གྱི་བྱང་ཆུབ་སེམས་དཔའི་ཡོན་
ཏན་གྱི་ཚོགས་བསྟན་པའོ། ། དོན་ཞེས་བྱ་བ་ནི་གང་སེམས་ཀྱི་སྐད་
ཅིག་མ་གཅིག་དང་ལྡན་པའི་ཤེས་རབ་ཀྱིས་ཐམས་ཅད་མཁྱེན་པའི་ཡེ་
ཤེས་མངོན་པར་རྫོགས་པར་འཚང་རྒྱ་བ་སྟེ། མདོར་ན་གང་ཆོས་ཀྱི་
ཕུང་བོ་སྟོང་ཕྲག་བརྒྱད་ཅུ་རྩ་བཞི་བསྟན་པ་འདི་ནི་ཡི་གེ་ཞེས་བྱའོ། །
གང་སེམས་ཅན་ཐམས་ཅད་ཀྱི་སྐད་དང་ཡི་གེ་དང་སྣང་བར་བྱེད་པ་
དང་བརྗོད་དུ་མེད་པའི་དོན་དེ་ནི་དོན་ཏེ། འདི་ནི་དོན་ལ་རྟོན་གྱི་
ཡི་གེ་ལ་མི་རྟོན་པ་ཞེས་བྱའོ། ། ཞེས་གསུངས་པའི་ཕྱིར། ཁྱབ་སྟེ།
བྱང་ས་ལས། དེ་དོན་འདོད་པའི་ཕྱིར་ཆོས་ཉན་གྱི་ཚིག་འབྲུ་འདོད་
པའི་ཕྱིར་མ་ཡིན་པས་ན་ཕལ་བའི་སྐད་ཀྱིས་ཞེས་སོགས་དང་། བློ་
གྲོས་མི་ཟད་པའི་མདོ་ལས། གང་ ཐོག་ མ་ སེམས་བསྐྱེད་ པ་ནས་
བཟུང་སྟེ་ཞེས་སོགས་ཀྱིས་ཚིག་ལ་མི་རྟོན་ཞེས་པའི་ཚིག་ལ་སོ་སྐྱེའི་
ཚིག་ཡོད་པར་བཤད། བྱང་ས་ལས། དེ་དོན་འདོད་པའི་ཞེས་
སོགས་ཀྱིས། དོན་ཟབ་ན་ཕལ་བའི་སྐད་དང་ཕལ་བས་སྟོན་ཀྱང་
གུས་པར་བྱེད་པའི་ཚིག་ལ་མི་རྟོན་དོན་ལ་རྟོན་པ་ཞིག་བཤད། བློ་
གྲོས་མི་ཟད་པའི་མདོ་ལས། མདོར་ན་གང་ཆོས་ཀྱི་ཕུང་བོ་སྟོང་
ཕྲག་བརྒྱད་ཅུ་རྩ་བཞི་ཞེས་སོགས་ཀྱིས་ཆོས་ཕུང་དེ་རྣམས་ཚིག་གམ་
ཡི་གེ་ལ་མི་རྟོན་ཞེས་པའི་ཚིག་ཟུར་གྱི་ཚིག་གམ་ཡི་གེར་བཤད་ནས།
330



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
མདོ་སྡེ་ལས་གང་སེམས་ཅན་ཐམས་ཅད་ཀྱི་ཞེས་སོགས་ཀྱིས་རྗོད་བྱེད་
ཀྱི་སྒྲས་མངོན་སུམ་དུ་མྱོང་བ་ཇི་ལྟ་བ་བཞིན་གཞན་ལ་བརྗོད་དུ་མེད་
པའི་དོན་ཆོས་དབྱིངས་ལ་དོན་དུ་བྱས་ནས་ཚིག་གམ་ཡི་གེ་ལ་མི་རྟོན་
དོན་ལ་རྟོན་པའི་ཚུལ་ཞིག་བཤད་པའི་ཕྱིར་ཏེ། དེ་དག་གི་དོན་
བཤད་ཚུལ་ཡོད་པའི་ཕྱིར་དང༌། ཆོས་ཕུང་བརྒྱད་ཁྲི་བཞི་སྟོང་་
གསུང་ མཁན་ གྱི་ བྱང་ སེམས་ ཡོད་ པའི་ ཕྱིར་ རོ། ། ཡང་ ཁོ་ ན་ རེ།
ངེས་དོན་ལ་རྟོན་ཞེས་པའི་ངེས་དོན་དེ་གནས་ལུགས་མཐར་ཐུག་ཏུ་
ཁས་ལེན་མི་རིགས་པར་ཐལ། དོན་ལ་རྟོན་ཞེས་པ་ལ་དེའི་ཕྱིར།
འདོད་མི་ནུས་ཏེ། དེ་སྟོང་ཉིད་ལ་བྱེད་པའི་ཕྱིར། དེར་ཐལ།
དོན་དམ་ལ་རྟོན་ཞེས་པའི་དོན་དམ་དེ་སྟོང་ཉིད་ལ་བྱེད་པའི་ཕྱིར་ན་
མ་ཁྱབ། རྟགས་གྲུབ་སྟེ། དེ་གཉིས་ཀྱི་དོན་ཞིག་ཡོད་པའི་ཕྱིར།
དེ་ལ་ཁ་ཅིག རྣམ་ཤེས་ལ་མི་རྟོན་ཞེས་པའི་རྣམ་ཤེས་དེ་ཡིན་ན་
སྟོང་ཉིད་མ་རྟོགས་པས་ཁྱབ་པར་ཐལ། དེ་ཡིན་ན་རང་ཉིད་ཀྱིས་
གཟིགས་པ་ལྟར་གནས་ལུགས་སུ་ཁས་ལེན་མི་རིགས་པས་ཁྱབ་པའི་
ཕྱིར་ཏེ། རྣམ་ཤེས་ལ་མི་རྟོན་ཞེས་པའི་དོན་ཞིག་ཡོད་པའི་ཕྱིར་ན་
མ་ཁྱབ་སྟེ། སྟོང་ཉིད་རྟོགས་པའི་རྗེས་དཔག་ལ་སྣང་བ་ལྟར་དུ་
གནས་ལུགས་མཐར་ཐུག་ཏུ་ཁས་མི་ལེན་པ་དེ་དེའི་དོན་ཡིན་པའི་
ཕྱིར་ཏེ། གཞན་དུ་ན་སྟོང་ཉིད་རྟོགས་པའི་རྗེས་དཔག་གི་གཟིགས་
ངོར་གཉིས་སྣང་གི་སྤྲོས་པ་མེད་པའི་ཕྱིར། རྩ་བར་འདོད་མི་ནུས་
ཏེ། དེ་ལ་སྟོང་ཉིད་རྟོགས་པའི་རྗེས་དཔག་ཅིག་ཡོད་པའི་ཕྱིར་ཏེ།
331



བྱང་ཆུབ་ལོ་མ་དཔེ་ཚོགས།
་
དེ་ལ་སྟོང་ཉིད་དོན་སྤྱིའི་ཚུལ་གྱིས་རྟོགས་པའི་རྗེས་དཔག་ཅིག་ཡོད་
པའི་ཕྱིར། ཊིཀ་ཆེན་དེ་ཉིད་སྣང་བ་ལས། རྣམ་ཤེས་ནི་དེ་ཁོ་ན་
ཉིད་འབྱེད་པའི་ཐོས་བསམ་གྱི་ཤེས་རབ་དང་། ཞེས་གསུངས་པའི་
ཕྱིར། ཁོ་ན་རེ། གསུང་རབ་ལ་དྲང་ངེས་འབྱེད་པ་ལ་ལུང་རིགས་
གཉིས་ཀྱི་ནང་ནས་ལུང་གཙོ་ཆེ་བར་ཐལ། ཆོས་རྣམས་ཀྱི་གནས་
ལུགས་སོ་སོ་སྐྱེ་བོ་ལ་ལྐོག་ཏུ་གྱུར་པའི་ཕྱིར་ན་མ་ཁྱབ། འདོད་མི་
ནུས་ཏེ། གསུང་རབ་ལས་དྲང་དོན་དུ་གསུངས་ན་དྲང་དོན་ཡིན་མི་
དགོས། ངེས་དོན་དུ་གསུངས་ན་ངེས་དོན་ཡིན་མི་དགོས་པའི་ཕྱིར།
མ་གྲུབ་ན། རྒྱས་འབྲིང་བསྡུས་གསུམ་ཆོས་ཅན། དྲང་དོན་གྱི་
མདོར་ ཐལ། དགོངས་ འགྲེལ་ གྱིས་ དེ་ ལྟར་ བཤད་ པའི་ ཕྱིར།
ཁྱབ་པ་ཁས། འདོད་མི་ནུས་ཏེ། ངེས་དོན་གྱི་མདོ་ཡིན་པའི་ཕྱིར་
ཏེ། བློ་གྲོས་མི་ཟད་པའི་མདོ་ལས་དེ་ལྟར་བཤད་པའི་ཕྱིར། ཁྱབ་
པ་ཁས། གཞན་ཡང་དེ་མི་འཐད་པར་ཐལ། གསུང་རབ་ལ་དྲང་
ངེས་འབྱེད་པ་ན་དེ་གཉིས་ལས་གཙོ་བོར་རིགས་པ་རྣམ་དག་ཅིག་
གིས་འབྱེད་དགོས་པའི་ཕྱིར། དེར་ཐལ། དེའི་ཚེ་གསུང་རབ་ན་
དྲང་ངེས་མི་མཐུན་པ་སྣ་ཚོགས་ཤིག་གསུངས་པས་དེ་དག་ལས་འདི་
ལྟར་དུ་བདེན་འདི་ལྟར་དུ་མི་བདེན་ཞེས་རིགས་པ་རྣམ་དག་ཅིག་
གིས་འབྱེད་དགོས། ལུང་རྣམས་ནི་དྲང་ངེས་དཔྱོད་པའི་གཞི་ཡིན་
པས་སྒྲུབ་བྱེད་དུ་མི་རུང་བའི་ཕྱིར་ཏེ། འདི་ཉིད་ལས། མཐར་
གཏུགས་ ན་ དྲི་ མ་ མེད་ པའི་ རིགས་ པ་ ཉིད་ ཀྱིས་ འབྱེད་ དགོས་ ཏེ།
332



-
-
-
-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཞེས་པ་དང་། གསུང་རབ་ལས་དྲང་ངེས་ཀྱི་འཇོག་ཚུལ་མི་མཐུན་
པ་དུ་མ་གསུངས་པའི་ཕྱིར་དང༌། འདི་ནི་འདིའོ་ཞེས་གསུངས་པ་
ཙམ་གྱི་ལུང་གིས་ནི་དེ་ནི་དེ་ལྟར་བཞག་པར་མི་ནུས་ལ། དེའི་ཚེ་སྤྱི་
ལ་དེ་ལྟར་མ་ཁྱབ་པ་ན་བྱེ་བྲག་དྲང་ངེས་ལ་ཡང་འདི་ནི་འདིའོ་ཞེས་
གསུངས་པ་ཙམ་གྱིས་ཀྱང་སྒྲུབ་པར་མི་ནུས་པའི་ཕྱིར་རོ། །ཞེས་པ་
དང་། སྔགས་རིམ་ལས་ཀྱང་། དེའི་ཚེ་ལུང་གཉིས་ནི་བདེན་པའི་
དོན་ཅན་ཡིན་མིན་དཔྱོད་པའི་གཞི་ཡིན་པས། རྩོད་གཞི་སྒྲུབ་བྱེད་
དུ་མི་རུང་བའི་ཕྱིར་རིགས་པ་ཉིད་ཀྱིས་བདེན་པའི་དོན་ཅན་ཡིན་
མིན་དབྱེ་བར་བྱའོ། །ཞེས་གསུངས་པའི་ཕྱིར། འདིའི་ཚུལ་རྣམ་
འགྲེལ་ལས་རྒྱས་པར་བཤད་དོ། ། སྨྲས་པ། རྟོན་བཞིའི་དཀའ་་་
གནས་སིནྡྷཱ་ཝ་རའི་ཁ། མང་ ཐོས་ ཉི་ ཟླའི་འོད་ཀྱིས་འཛུམ་ མིན་
པ། ། ཕྲ་ཞིབ་རྣམ་དཔྱོད་སྐྱེད་ཕྲའི་འགྲམ་ པའི་ཆང་། །བཏབ་ཚེ་
འདབ་བརྒྱུར་ལྷུག་ལྷུག་འདི་ན་ རྒོད། ། དགག་སྒྲུབ་རྩེ་ བརྒྱས་ ཕས་
རྒོལ་བྲག་རི་འཇོམས། ། དབྱངས་ཅན་རྒྱུད་དུ་བླངས་པའི་ཚིག་སྦྱོར་
གྱིས། །སུམ་རྩེན་བདག་པོ་ཕྱོགས་འདིར་ཞུགས་སྙམ་ནས། ། པདྨའི་
གདན་ཅན་བཅུ་གཉིས་འདྲེན་བྱེད་གཡོ། །མང་ཐོས་དཔལ་གྱི་བདག་
པོའི་འདྲེན་བྱེད་ལས། །ལུང་རིགས་རྟེན་ཟ་དུས་མཐའི་ཞུགས་ལྟ་
བུས། ། རྨོངས་ཆེན་འདོད་ལྷའི་བདག་པོ་རབ་བཅོམ་ཚེ། །ཉེ་ཉོན་
ཡིད་སྲུབས་ཀུན་གྱི་མགོ་བོ་འདར། །བར་སྐབས་ཀྱི་ཚིགས་སུ་བཅད་
པའོ། །
འ
333



བྱང་ཆུབ་ལོ་མ་དཔེ་ཚོགས།
གཉིས་པ་དྲང་ངེས་ཇི་ལྟར་འབྱེད་ཚུལ་ལ་གཉིས། མདོ་སྡེ་
དགོངས་འགྲེལ་ལ་བརྟེན་པའི་ཕྱོགས་དང་། བློ་གྲོས་མི་ཟད་པའི་
མདོ་ལ་བརྟེན་པའི་ཕྱོགས་སོ། །དང་བོ་ལ་གཉིས། མདོ་སྡེ་ལས་ཇི་
ལྟར་གསུངས་ཚུལ་དང༌། ཐོགས་མེད་སྐུ་མཆེད་སོགས་ཀྱིས་དེའི་
དོན་བཀྲལ་བའི་ཚུལ་ལོ། །དང་བོ་ལ་བཞི། མདོ་སྡེ་ལ་འགལ་སྤོང་
གི་དྲི་བ། འགལ་བ་དེ་སྤོང་བའི་ལན། ངོ་བོ་ཉིད་གསུམ་གྱི་ངོ་བོ་
ངོས་བཟུང་བ། གྲུབ་པའི་དོན་ཞུས་ཚུལ་ལོ། །དང་བོ་ནི། བཅོམ་
ལྡན་འདས་ཀྱིས་རྣམ་གྲངས་དུ་མར་ཕུང་བོ་རྣམས་ཀྱི་རང་གི་མཚན་
ཉིད་ཀྱང་བཀའ་སྩལ་ཞེས་པ་ནས། དོན་དེ་ཉིད་བཅོམ་ལྡན་འདས་
ལ་བདག་ཡོངས་སུ་ཞུ་ལགས་སོ། །ཞེས་པའི་བར་གསུངས། འདིའི་
སྐབས་ སུ་ དགག་ བཞག་ སྤངས་ གསུམ་ ལས། དང་ བོ་ལ་ ཁ་ ཅིག་
དོན་དམ་ཡང་དག་འཕགས་ཀྱིས་སྟོན་པ་ལ་མདོ་སྡེ་ལ་འགལ་སྤོང་གི་
དྲི་བ་ཞུས་ཚུལ་ཡོད་དེ། འདིར་བསྟན་འཁོར་ལོ་དང་བོར་གཟུགས་
ནས་རྣམ་མཁྱེན་གྱི་བར་གྱི་ཆོས་རྣམས་རང་གི་མཚན་ཉིད་ཀྱིས་གྲུབ་
མཉམ་དུ་གསུངས། འདིར་བསྟན་འཁོར་ལོ་བར་བར་གཟུགས་་་
ནས་རྣམ་མཁྱེན་གྱི་བར་གྱི་ཆོས་རྣམས་རང་གི་མཚན་ཉིད་ཀྱིས་མ་
གྲུབ་མཉམ་དུ་གསུངས། འདི་གཉིས་སྒྲ་སོར་བཞག་ན་འགལ་་་་་
ནའང་སྟོན་པ་ལ་འགལ་བ་མི་མངའ་བས། བར་བར་དེ་ལྟར་་་་་
གསུངས་པ་དེ་གང་ལ་དགོངས་ནས་གསུངས་ཞེས་དངོས་སུ་ཞུས་ནས།
དང་བོར་དེ་ལྟར་གསུངས་པ་དེ་གང་ལ་དགོངས་ནས་གསུངས་ཞེས་
334，



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དོན་གྱིས་ཞུས་པའི་ཕྱིར་ཟེར་ན། འོ་ན་འདིར་བསྟན་འཁོར་ལོ་དང་
བོར་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཁྱད་གཞིར་
བཟུང་ནས་རང་གི་མཚན་ཉིད་ཀྱིས་གྲུབ་པར་དངོས་སུ་གསུངས་པར་
ཐལ། ཁྱོད་ཀྱི་དྲི་བ་ཞུས་ཚུལ་ལ་འཐད་པའི་ཕྱིར། འདོད་ན།
འདིར་བསྟན་འཁོར་ལོ་དང་བོར་འགྲེལ་རྐང་བརྒྱ་རྩ་བརྒྱུད་ཁྱད་
གཞིར་བཟུང་ནས་རང་གི་མཚན་ཉིད་ཀྱིས་གྲུབ་པར་དངོས་སུ་་་་་
གསུངས་ པར་ ཐལ། འདོད་ པའི་ ཕྱིར། འདོད་ མི་ ནུས་ ཏེ།
འདིར་བསྟན་འཁོར་ལོ་དང་པོར་དངོས་ཟིན་ལ་འགྲེལ་རྐང་བརྒྱ་རྩ་
བརྒྱད་ཁྱད་གཞིར་མ་བཟུང་བར་ཕུང་སོགས་ཀྱི་ཆོས་ཉུང་ཤས་ཤིག་
ཁྱད་གཞིར་བཟུང་བའི་ཁྱད་པར་འཐད་པའི་ཕྱིར་ཏེ། འདི་ཉིད་
ལས། དང་བོར་ཝ་ར་ཎ་ སིར་གང་ཟག་གི་བདག་མེད་གསུངས་
ཤིང༌། ཕུང་བོ་ལ་སོགས་པའི་ཆོས་ལ་ཉུང་ཤེས་ཤིག་མ་གཏོགས་
བདེན་པར་གྲུབ་པ་མ་བཀག་ཅིང་བདེན་པར་ཡོད་པ་མང་དུ་གསུངས་
པའི་ སྐོར་ ཞིག་ གོ། ཞེས་ གསུངས་ པའི་ ཕྱིར། གཞན་ ཡང་།
འདིར་བསྟན་འཁོར་ལོ་དང་བོར་སྟོང་ཉིད་ཉི་ཤུ་ཁྱད་གཞིར་བཟུང
ནས་རང་གི་མཚན་ཉིད་ཀྱིས་གྲུབ་པར་དངོས་སུ་གསུངས་པར་ཐལ།
འདོད་པའི་ཕྱིར། འདོད་ན། འདིར་བསྟན་འཁོར་ལོ་དང་བོར་
སྟོང་ཉིད་ཉི་ཤུ་སྒྲས་ཟིན་ལ་དངོས་སུ་བསྟན་པར་ཐལ། འདོད་པའི་
ཕྱིར། འདོད་ན། དེས་སྟོང་ཉིད་ཉི་ཤུ་དངོས་སུ་བསྟན་པར་ཐལ།
འདོད་པའི་ཕྱིར། འདོད་ན། དེས་སྟོང་ཉིད་རྒྱས་པར་དངོས་སུ་
335



བྱང་ཆུབ་ལོ་མ་དཔེ་ཚོགས།
བསྟན་པར་ཐལ། འདོད་པའི་ཕྱིར། འདོད་མི་རིགས་ཏེ། དེ་
ཐེག་དམན་གྱི་མདོ་ཡིན་པའི་ཕྱིར་རོ། །བྱས་པ་ལ་ཁོ་ན་རེ། དེས་
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རང་གི་མཚན་
ཉིད་ཀྱིས་གྲུབ་པར་དངོས་སུ་བསྟན་པར་ཐལ། དེས་དེ་རྣམས་་་
ཁམས་བཅོ་བརྒྱད་དུ་བསྡུས་ནས་རང་གི་མཚན་ཉིད་ཀྱིས་གྲུབ་པར་
དངོས་སུ་བསྟན་པའི་ཕྱིར། དེར་ཐལ། དེས་དེ་རྣམས་ཁམས་
བཅོ་བརྒྱད་དུ་བསྡུས་ནས་རང་འཛིན་རྟོག་པའི་ཞེན་གཞིར་རང་གི་
མཚན་ ཉིད་ ཀྱིས་ གྲུབ་ པར་ དངོས་ སུ་ བསྟན་ པའི་ ཕྱིར་ ན་ མ་ ཁྱབ།
རྟགས་གྲུབ་སྟེ། དེས་དེ་ལྟར་གསུངས་པ་དྲང་དོན་དུ་འགྲེལ་རིགས་
པའི་ཕྱིར། འདི་ཉིད་ལས། མ་ཕྱེ་བར་རང་གི་མཚན་ཉིད་ཀྱིས་
གྲུབ་པར་གསུངས་པ་ཡང་དྲང་དོན་ནོ། །ཞེས་གསུངས་པའི་ཕྱིར།
གཞན་ཡང་། འདིར་བསྟན་འཁོར་ལོ་དང་བོར་བཀའ་སྩལ་ཚུལ་
སྟོན་པ་ན། ཕུང་པོ་རྣམས་ཀྱི་རང་གི་མཚན་ཉིད་ཀྱང་བཀའ་སྩལ་
ཞེས་དང༌། སྐྱེ་མཆེད་རྣམས་དང་རྟེན་ཅིང་འབྲེལ་བར་འབྱུང་བ་
དང་ཟས་རྣམས་ཀྱི་བར་ཡང་བཀའ་སྩལ་ལ་ཞེས་དང་། བདེན་པ་
རྣམས་ཀྱི་རང་གི་མཚན་ཉིད་དང་ཞེས་དང་། ཁམས་སྣ་ཚོགས་པ་
དང་ཁམས་དུ་མ་དང་ཞེས་དང་། བྱང་ཕྱོགས་སོ་བདུན་གྱི་རང་གི་
མཚན་ཉིད་ཀྱང་། ཞེས་གཟུགས་ནས་བྱང་ཕྱོགས་སོ་བདུན་གྱི་བར་
གྱི་ཆོས་འདི་དག་དམིགས་ཀྱིས་བཀར་ནས་སྨོས་པ་ལ་དགོས་པ་མེད་
པར་ཐལ། དམ་བཅའ་འཐད་པའི་ཕྱིར། ཡང་ཁ་ཅིག དྲི་བ་
336



-
-
-
--
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཞུས་ཚུལ་ཡོད་དེ། འདིར་བསྟན་འཁོར་ལོ་དང་བོར་གཟུགས་ནས་
བྱང་ཕྱོགས་སོ་བདུན་གྱི་བར་གྱི་ཆོས་རྣམས་རང་གི་མཚན་ཉིད་ཀྱིས་
གྲུབ་མཉམ་དུ་གསུངས། བར་བར་གཟུགས་ནས་རྣམ་མཁྱེན་གྱི་
བར་གྱི་ཆོས་རྣམས་རང་གི་མཚན་ཉིད་ཀྱིས་མ་གྲུབ་མཉམ་དུ་གསུངས་
ཞེས་ སོགས་ཀྱི་དྲི་བ་ཞུས་ཟེར་ན། འོ་ན་འདིར་བསྟན་འཁོར་ལོ་
དང་བོ་དེ་གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་རྣམས་
རང་གི་མཚན་ཉིད་ཀྱིས་གྲུབ་པར་དངོས་སུ་བསྟན་པའི་མདོ་ཡིན་པར་
ཐལ། དྲི་བ་ཞུས་ཚུལ་འཐད་པའི་ཕྱིར། འདོད་ན། དེ་་་་་་
གཟུགས་ནས་བྱང་ཕྱོགས་སོ་བདུན་གྱི་བར་གྱི་འདུས་བྱས་ཀྱི་ཆོས་
རྣམས་རང་གི་མཚན་ཉིད་ཀྱིས་གྲུབ་པར་དངོས་སུ་བསྟན་པའི་མདོར་
ཐལ། འདོད་པའི་ཕྱིར། འདོད་ན། རང་གི་དངོས་བསྟན་སྒྲ་
ཇི་བཞིན་པར་ཁས་ལེན་དུ་རུང་བའི་མདོར་ཐལ། འདོད་པའི་ཕྱིར།
ཁ་ཅིག་འདིར་མ་ཁྱབ་ཟེར། འདོད་མི་རིགས་ཏེ། གྲུབ་དོན་གྱི་
མདོ་ཚན་དང་བོ་ལས། ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་
མཆིས་པ། སྐབས་མཆིས་པ། དྲང་བའི་དོན་རྩོད་པའི་གཞིའི་
གནས་སུ་གྱུར་པ་ལགས། ཞེས་གསུངས་ པའི་ཕྱིར། མ་ཁྱབ་་་
མཚམས་དེ་ལ་ཁྱབ་པ་ཡོད་པར་ཐལ། འདུས་བྱས་རང་གི་མཚན་
ཉིད་ཀྱིས་གྲུབ་པར་དངོས་སུ་བསྟན་པའི་མདོ་ཡིན་ན་སྒྲ་ཇི་བཞིན་
པའི་མདོ་ཡིན་དགོས་པའི་ཕྱིར་ཏེ། འདུས་བྱས་མི་རྟག་པར་དངོས་
སུ་བསྟན་པའི་མདོ་ལ་དེའི་ཕྱིར་ཏེ། མི་རྟག་སོགས་བཅུ་དྲུག་དངོས་
337



བྱང་ཆུབ་ལོ་མ་དཔེ་ཚོགས།
སུ་བསྟན་པའི་མདོ་ལ་དེའི་ཕྱིར། དེར་ཐལ། བདེན་བཞི་དངོས་
སུ་བསྟན་པའི་མདོ་ལ་དེའི་ཕྱིར་ཏེ། བདེན་བཞིའི་བླང་དོར་དངོས་
སུ་བསྟན་པའི་མདོ་དེ་དཔྱད་གསུམ་གྱིས་དག་པའི་ལུང་གི་རྟགས་ཀྱིས་
གཞལ་བྱ་ཤིན་ཏུ་ལྐོག་གྱུར་སྟོན་པའི་མདོ་རང་གི་བསྟན་བྱའི་དོན་ལ་
མི་སླུ་བར་སྒྲུབ་པར་བྱེད་པའི་རྟགས་ཆོས་གཉིས་ལྡན་གྱི་མཐུན་དཔེ་
ཡང་དག་ཡིན་པའི་ཕྱིར། རྣམ་འགྲེལ་ལས། བླང་དང་དོར་བྱའི་
དེ་ཉིད་ནི། ། ཐབས་བཅས་རབ་ཏུ་ངེས་པ་ཡིས། །གཙོ་བོའི་དོན་ལ་
མི་སླུའི་ ཕྱིར། ། གཞན་ལའང་རྗེས་ སུ་དཔག་པ་ཡིན། ། ཞེས་དང་།
བཞི་བརྒྱ་བ་ལས། སངས་རྒྱས་ཀྱིས་གསུང་ལྐོག་གྱུར་ལ། ། གང་
ཞིག་ཐེ་ཚོམ་སྐྱེ་འགྱུར་བ། །དེ་ཡིས་སྟོང་བ་ཉིད་བསྟན་ཏེ། །དེ་ཉིད་
ཁོ་ནར་ཡིད་ཆེས་བྱ། ། ཞེས་གསུངས་པའི་ཕྱིར། །གཞན་ཡང་དོན་
དམ་ཡང་དག་འཕགས་ཀྱི་ལེའུ་ངེས་དོན་གྱི་མདོ་མ་ཡིན་པར་ཐལ།
དེ་མཚན་ཉིད་གསུམ་ལ་བདེན་པར་གྲུབ་མ་གྲུབ་ཀྱི་ཁྱད་པར་ཕྱེ་ནས་
དངོས་སུ་བསྟན་པའི་རྒྱུ་མཚན་གྱིས་མ་ཡིན་པའི་ཕྱིར། དེར་ཐལ།
མཚན་ཉིད་གསུམ་ལ་བདེན་པར་གྲུབ་མ་གྲུབ་ཀྱི་ཁྱད་པར་ཕྱེ་ནས་
དངོས་སུ་བསྟན་པའི་མདོ་ལ་ངེས་དོན་གྱི་མདོས་མ་ཁྱབ་པའི་ཕྱིར།
དེར་ཐལ། གཞན་དབང་རང་གི་མཚན་ཉིད་ཀྱིས་གྲུབ་པར་དངོས་
སུ་བསྟན་པའི་མདོ་ལ་དེའི་ཕྱིར་ཏེ། ཁྱོད་ཀྱི་མ་ཁྱབ་མཚམས་འཛིན་
ཚུལ་འཐད་པའི་ཕྱིར། གཞན་ཡང་། གཟུགས་ནས་བྱང་ཕྱོགས་
སོ་བདུན་གྱི་བར་གྱི་འདུས་བྱས་ཀྱི་ཆོས་རྣམས་རང་གི་མཚན་ཉིད་
338



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱིས་གྲུབ་པ་དེ་འདིར་བསྟན་འཁོར་ལོ་དང་བོའི་ སྒྲས་ཟིན་སྒྲ་ཇི་་་
བཞིན་པའི་དོན་ཡིན་པར་ཐལ། ཁྱོད་ཀྱི་དྲི་བ་ཞུས་ཚུལ་འཐད་པའི་
ཕྱིར། འདོད་ན། མིང་གི་སྔ་རོལ་བློ་མེད་ཕྱིར། །ཞེས་སོགས་ཀྱིས་
དེ་ རྣམས་ རང་ གི་ མཚན་ ཉིད་ ཀྱིས་ གྲུབ་ པ་ དེ་ བཀག་ པར་ ཐལ།
འདོད་པ་གང་ཞིག ལུང་འདི་འདིར་བསྟན་འཁོར་ལོ་དང་བོའི་
སྒྲས་ཟིན་སྒྲ་ཇི་བཞིན་པ་ལ་གནོད་བྱེད་སྟོན་པའི་གཞུང་ཡིན་པའི་
ཕྱིར། འདོད་ན། འདུས་བྱས་རང་གི་མཚན་ཉིད་ཀྱིས་མ་གྲུབ་
པར་ཐལ་ལོ། ། གཞན་ཡང་། ཕུང་བོ་ལྔ་རང་གི་མཚན་ཉིད་ཀྱིས་
གྲུབ་པ་དེ་བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་བོ་རྣམས་
ཀྱི་རང་གི་མཚན་ཉིད་ཀྱང་བཀའ་སྩལ་ཞེས་པའི་སྐབས་ཀྱི་ཕུང་བོ་
ལྔའི་སྟེང་དུ་གྲུབ་པར་བཀའ་སྩལ་བའི་རང་མཚན་ཡིན་པར་ཐལ།
འདིར་བསྟན་འཁོར་ལོ་དང་བོ་ལ་དྲི་བ་ཞུས་ཚུལ་འཐད་པའི་ཕྱིར།
འདོད་ན། ཕུང་བོ་ལྔ་རང་གི་མཚན་ཉིད་ཀྱིས་གྲུབ་པ་དེ། དེ་ལ་
ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་ཉིད་གང་ཞེ་ན། ཞེས་
པའི་སྐབས་ཀྱི་མེད་རྒྱུའི་མཚན་ཉིད་ཀྱི་ངོ་བོ་ཡིན་པར་ཐལ། འདོད་
པ་གང་ཞིག མདོ་འདི་དང་ཕུང་བོ་རྣམས་ཀྱི་རང་གི་མཚན་ཉིད་
ཀྱང་བཀའ་སྩལ་ཞེས་པའི་སྐབས་ནས་དངོས་སུ་བསྟན་པའི་འཁོར་ལོ་
དང་བོ་གཉིས་ཀྱི་སྒྲས་ཟིན་སྒྲ་ཇི་བཞིན་པ་འགལ་བའི་ཕྱིར། མདོ་
ཕྱི་མ་འདི་མདོ་སྔ་མའི་སྐབས་ནས་བསྟན་པའི་འཁོར་ལོ་དང་བོའི་
སྒྲས་ཟིན་སྒྲ་ཇི་བཞིན་པ་ལ་གནོད་བྱེད་སྟོན་པའི་མདོ་ཡིན་པའི་ཕྱིར།
339



བྱང་ཆུབ་ལོ་མ་དཔེ་ཚོགས།
འདོད་མི་རིགས་ཏེ། ཕུང་བོ་ལྔ་རང་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པ་དེ་སྐབས་འདིའི་མེད་རྒྱུའི་མཚན་ཉིད་
ཀྱི་ངོ་བོ་ལ་བྱེད་རིགས་ཀྱང་ཕུང་བོ་ལྔ་རང་གི་མཚན་ཉིད་ཀྱིས་གྲུབ་པ་
དེ་ལྟར་མི་བྱེད་པའི་ཁྱབ་ པར་འཐད་པའི་ཕྱིར། འདི་ཉིད་ལས།
མེད་རྒྱུའི་མཚན་ཉིད་ཀྱི་ངོ་བོ་ཉིད་ནི་རང་གི་མཚན་ཉིད་ཀྱིས་གྲུབ་
པའམ་གནས་པ་ལ་བྱའོ། ། ཞེས་དང༌། དེ་མན་ཆད་ཀྱིས་ཀུན་ཏུ་
བཏགས་ཚུལ་སྟོན་ཏེ་འདི་གཟུགས་ཕུང་ངོ་ཞེས་ངོ་བོ་དང་གཟུགས་
ཕུང་སྐྱེའོ། ། ཞེས་སོགས་སུ་བཏགས་པ་ནི་བྱེ་བྲག་གམ་ཁྱད་པར་དུ་
བཏགས་ཚུལ་ ཡིན་ཏེ། ཞེས་གསུངས་ པའི་ཕྱིར། ཡང་ཁ་ ཅིག
བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་བོ་རྣམས་ཀྱི་རང་གི་
མཚན་ཉིད་ཀྱང་བཀའ་སྩལ་ཞེས་པའི་མདོ་འདིས་ཕུང་བོ་ལྔ་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་དངོས་
སུ་བསྟན་པར་ཐལ། རང་གི་མཚན་ཉིད་ཀྱང་བཀའ་སྩལ་ཞེས་པའི་
ཚིག་ཟུར་གྱི་རང་གི་མཚན་ཉིད་དེ་རང་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པ་ལ་བྱེད་རིགས་པའི་ཕྱིར་ན་མ་ཁྱབ།
འདོད་མི་ནུས་ཏེ། མདོ་འདིས་དེ་ལྟར་མ་བསྟན་པའི་ཕྱིར། དེར་
ཐལ། འདིས་དེ་ལྟར་མ་བསྟན་པར་འདིའི་སྐབས་ནས་བསྟན་པའི་
འདིར་བསྟན་འཁོར་ལོ་དང་བོས་དེ་ལྟར་བསྟན་པའི་ཁྱད་པར་འཐད་
པའི་ཕྱིར། དེར་ཐལ། བཀའ་སྩལ་ཞེས་པ་འདིར་བསྟན་འཁོར་
ལོ་དང་བོ་དེར་བཀའ་སྩལ་བ་དེ་སྟོན་པ་ཡིན་པའི་ཕྱིར་ཏེ། བཀའ་
340



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྩལ་ཞེས་པའི་དོན་ཞིག་ཡོད་པའི་ཕྱིར། གཞན་ཡང་། བཀའ་
སྩལ་ཞེས་པ་དེ་དགོངས་འགྲེལ་འདིར་བཀའ་སྩལ་ཚུལ་ལ་བྱེད་པར་
ཐལ། འདོད་པའི་ཕྱིར། འདོད་ན། དགོངས་འགྲེལ་དང་དོན་
གྱི་མདོར་ཐལ། འདོད་པའི་ཕྱིར། དེ་བཞིན་དུ་ཚིག་རྐང་ཕྱི་མ་
རྣམས་ལ་སྤྲོས་པས་ཆོག་གོ ཡང་ཁོ་ན་རེ། འདིར་བསྟན་འཁོར་
ལོ་དང་བོར་གཟུགས་ནས་བྱང་ཕྱོགས་ཀྱི་བར་གྱི་ཆོས་རྣམས་རང་གི་
མཚན་ཉིད་ཀྱིས་གྲུབ་པར་དངོས་སུ་བསྟན་པར་ཐལ། འདིར་་་་་
བསྟན་འཁོར་ལོ་བར་བར་གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད་རང་གི་མཚན་ཉིད་ཀྱིས་མ་གྲུབ་མཉམ་དུ་དངོས་སུ་བསྟན་
པའི་ཕྱིར། དེར་ཐལ། འདི་ཉིད་ལས། ཆོས་རྣམས་ལ་རང་གི་
མཚན་ཉིད་ཀྱིས་གྲུབ་པའི་ངོ་བོ་ཉིད་ཡོད་མཉམ་དུ་གསུངས་པ་དང་།
མེད་མཉམ་དུ་གསུངས་པ་དང་ཡོད་མེད་ལེགས་པར་ཕྱེ་བ་གསུམ་ཡིན་
པ་ནི། ཞེས་གསུངས་པའི་ཕྱིར་ན་མ་ཁྱབ་སྟེ། འདིར་བསྟན་་་་
འཁོར་ལོ་དང་བོར་གཟུགས་ནས་བྱང་ཕྱོགས་ཀྱི་བར་གྱི་ཆོས་རྣམས་ལ་
རང་གི་མཚན་ཉིད་ཀྱིས་གྲུབ་པའི་ངོ་བོ་ཉིད་ཡོད་ཅེས་པའི་ཚིག་ཡོད་
མཉམ་དང༌། བར་བར་གཟུགས་ནས་རྣམ་མཁྱེན་གྱི་བར་གྱི་ཆོས་
རྣམས་ལ་རང་གི་མཚན་ཉིད་ཀྱིས་གྲུབ་པའི་ངོ་བོ་ཉིད་མེད་ཅེས་པའི་
ཚིག་ཡོད་མཉམ་དུ་གསུངས་ཞེས་པའི་དོན་ཡིན་པའི་ཕྱིར། ཡང་ཁ་
ཅིག དྲི་བ་ཞུས་ཚུལ་ཡོད་དེ། འདིར་བསྟན་འཁོར་ལོ་དང་པོར་
གཟུགས་ནས་བྱང་ཕྱོགས་ཀྱི་བར་གྱི་ཆོས་རྣམས་རང་འཛིན་རྟོག་པའི་
341



བྱང་ཆུབ་ལོ་མ་དཔེ་ཚོགས།
ཞེན་གཞིར་རང་གི་མཚན་ཉིད་ཀྱིས་གྲུབ་མཉམ་དུ་གསུངས། བར་
བར་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་དེར་མ་གྲུབ་
མཉམ་དུ་གསུངས་ཞེས་སོགས་དྲི་བ་ཞུས་ཟེར་ན། འོ་ན་འདིར་
བསྟན་འཁོར་ལོ་བར་བར་གཟུགས་སོགས་ཆོས་ ཐམས་ ཅད་རང་་་་་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་
དངོས་སུ་བསྟན་པར་ཐལ། བར་བའི་དྲི་བ་ཞུས་ཚུལ་འཐད་པའི་
ཕྱིར། འདོད་ན། གྲུབ་དོན་གྱི་མདོ་ཚན་གཉིས་པ་ལས། བླ་ན་
མཆིས་ པ་ སྐབས་ མཆིས་ པ་ ཞེས་ གསུངས་ པ་ མི་ འཐད་ པར་ ཐལ།
འདོད་པའི་ཕྱིར་དང་། ཅི་ལ་དགོངས་ནས་གསུངས་ཞེས་པའང་
འབྲེལ་མེད་པར་ཐལ། འདིར་བསྟན་འཁོར་ལོ་བར་བས་དངོས་སུ་
བསྟན་ ཚུལ་ ལས་ ལྷག་ བསྟན་ དུ་ མེད་ པའི་ ཕྱིར། ཡང༌ ཁ་ ཅིག
འདིར་བསྟན་འཁོར་ལོ་དང་བོར་གཟུགས་སོགས་ཕྱི་རོལ་དོན་དུ་གྲུབ་
པར་གསུངས། བར་བར་དེ་ལྟར་མ་གྲུབ་པར་གསུངས་ཞེས་སོགས་
ཀྱི་དྲི་བ་ཞུས་ཟེར་ན། འོ་ན་རང་གི་མཚན་ཉིད་ཀྱང་བཀའ་སྩལ་
ཞེས་བཤད་པ་མི་འཐད་པར་ཐལ། འདིར་བསྟན་འཁོར་ལོ་དང་
བོར་གཟུགས་སོགས་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་གྲུབ་པར་དངོས་སུ་བསྟན་ཀྱང་། ཕྱི་རོལ་དོན་དུ་གྲུབ་
པར་དངོས་སུ་མ་བསྟན་པའི་ཁྱད་པར་མི་འཐད་པའི་ཕྱིར་ཏེ། དྲི་
བ་ཞུས་ཚུལ་འཐད་པའི་ཕྱིར། གཞན་ཡང་། རང་གི་མཚན་ཉིད་
ཀྱང་བཀའ་སྩལ་ཞེས་པའི་རང་མཚན་དེ་ཕྱི་རོལ་དོན་དུ་གྲུབ་པ་ལ་
342



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བྱེད་རིགས་པར་ཐལ། འདོད་པའི་ཕྱིར། འདོད་ན། མདོ་དེས་
ཕྱི་རོལ་དོན་དུ་གྲུབ་པར་བཀའ་སྩལ་ཚུལ་དངོས་སུ་བསྟན་པར་ཐལ།
འདོད་པའི་ཕྱིར། འདོད་ན། རང་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པར་བརྗོད་པའི་སྒྲ་དེས་ཕྱི་རོལ་དོན་དུ་
གྲུབ་པར་དངོས་སུ་བརྗོད་པར་ཐལ། འདོད་པའི་ཕྱིར། འདོད་
ན། དེ་ལྟར་འཛིན་པའི་རྟོག་པ་ལ་དེར་ཐལ། འདོད་པའི་ཕྱིར།
འདོད་མི་རིགས་ཏེ། སྒྲ་རྟོག་རང་ཡུལ་ལ་སེལ་འཇུག་ཡིན་པའི་ཕྱིར།
གཞན་ཡང་། ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་གང་ཞེ་
ན་ཞེས་སོགས་ཀྱིས་ཕྱི་དོན་དངོས་སུ་བཀག་པར་ཐལ། འདོད་པའི་
ཕྱིར། འདོད་མི་ནུས་ཏེ། འདིར་དེ་དངོས་སུ་མ་བཀག་པར་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་དངོས་སུ་
བཀག་པའི་ཤུགས་ཀྱིས་ཕྱི་དོན་མེད་པའི་རྣམ་རིག་ལ་འཇུག་ པར་
གསུངས་པའི་ཕྱིར་དང་། བྱམས་ཞུས་ཀྱི་ལེའུ་ལས་དེ་དངོས་སུ་་
བཀག་པའི་ཁྱད་པར་འཐད་པའི་ཕྱིར། རྟགས་ཟུར་དང་བོ་གྲུབ་སྟེ།
འདི་ཉིད་ལས། བྱང་ས་ལས་འདིའི་སྒོ་ནས་འཇུག་པ་དེ་རྣམ་པར་
རིག་པ་ཙམ་དུ་འཇུག་པར་གསུངས་པའི་ཕྱིར། ཞེས་གསུངས་པའི་
ཕྱིར། རྟགས་ཟུར་གཉིས་པ་གྲུབ་སྟེ། བྱམས་ཞུས་ཀྱི་ལེའུ་ལས།
བྱམས་པས་གསོལ་བ། ཏིང་ངེ་འཛིན་གྱི་སྤྱོད་ཡུལ་གྱི་གཟུགས་་་
བརྙན་དེ་སེམས་ལས་ཐ་དད་པ་ཞེས་བགྱི་འམ། ཐ་དད་མ་ལགས་
ཞེས་བགྱི། བཀའ་སྩལ་བ་བྱམས་པ་ཐ་དད་པ་མ་ཡིན་ནོ། །ཞེས་པ་
343



བྱང་ཆུབ་ལོ་མ་དཔེ་ཚོགས།
དང་། འདི་ཉིད་ལས། མདོ་དེ་ལས་ཞི་གནས་ཀྱི་སྐབས་སུ་ནི་ཕྱི་
རོལ་བཀག་པ་གསལ་བར་གསུངས་སོ། ། ཞེས་ གསུངས་ པའི་ ཕྱིར།
ཡང་ཁ་ཅིག རང་གི་མཚན་ཉིད་ཀྱང་བཀའ་སྩལ་ཞེས་པའི་རང་གི་
མཚན་ཉིད་དེ་ཐུན་མོང་མ་ཡིན་པའི་མཚོན་བྱེད་ལ་བྱེད་རིགས་པར་
ཐལ། རྒྱ་ནག་འགྲེལ་ཆེན་ལས་དེ་ལྟར་བཤད་པའི་ཕྱིར་ན་མ་ཁྱབ་
སྟེ། དེས་དེ་ལྟར་བཤད་ཀྱང་ཁས་ལེན་མི་རིགས་ཏེ། འདི་ཉིད་
ལས། འདིར་རང་གི་མཚན་ཉིད་ཅེས་པ་རྒྱ་ནག་གི་འགྲེལ་ཆེན་
སོགས་ལས་ཐུན་མོང་མ་ཡིན་པའི་མཚན་ཉིད་ལ་བཤད་པ་ནི་རིགས་
པ་མ་ཡིན་ཏེ། ཞེས་གསུངས་པའི་ཕྱིར། འདོད་ན། མཚན་
ཉིད་ངོ་བོ་ཉིད་མེད་པ་ཞེས་པའི་ཚིག་ཟུར་གྱི་མཚན་ཉིད་དེ་ཐུན་མོང་
མ་ཡིན་པའི་མཚན་ཉིད་ལ་བྱེད་རིགས་པར་ཐལ། འདོད་པའི་ཕྱིར།
འདོད་ན། མདོ་ལས། རང་གི་མཚན་ཉིད་ཀྱིས་རྣམ་པར་གནས་
པ་ནི་མ་ཡིན་པས། ཞེས་གསུངས་པ་མི་འཐད་པར་ཐལ། འདོད་
པའི་ཕྱིར། འདི་ཉིད་ལས། མདོ་དེ་ཉིད་ལས་ཀུན་བཏགས་ཀྱི་
སྐབས་སུ་རང་གི་མཚན་ཉིད་ཀྱིས་གྲུབ་པ་ལ་གསལ་བར་གསུངས་པའི་
ཕྱིར་དང་། ཞེས་གསུངས་པའི་ཕྱིར། གཞན་ཡང་། ཀུན་་་་་
བཏགས་ལ་མཚན་ཉིད་ངོ་བོ་ཉིད་མེད་པའི་རྣམ་གཞག་མི་འཐད་པར་
ཐལ། ཀུན་བཏགས་ཀྱི་ཐུན་མོང་མ་ཡིན་པའི་མཚན་ཉིད་ཡོད་པའི་
ཕྱིར་ཏེ། འདི་ཉིད་ལས། ཀུན་བཏགས་ལ་ཐུན་མོང་མ་ཡིན་པའི་
མཚོན་བྱེད་ཡོད་པས་མཚན་ཉིད་ངོ་བོ་ཉིད་མེད་པ་ཀུན་བཏགས་ལ་
344



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བཤད་དུ་མི་རུང་བའི་སྐྱོན་དུ་འགྱུར་བའི་ཕྱིར་རོ། ། ཞེས་གསུངས་
པའི་ཕྱིར། གཉིས་པ་རང་ལུགས་ནི། དོན་དམ་ཡང་དག་་་་་་་
འཕགས་ཀྱིས་སྟོན་པ་ལ་མདོ་སྡེ་ལ་འགལ་སྤོང་གི་དྲི་བ་ཞུས་ཚུལ་ཡོད་
དེ། འདིར་བསྟན་འཁོར་ལོ་དང་པོར་གཟུགས་ནས་བྱང་ཕྱོགས་སོ་
བདུན་གྱི་བར་གྱི་འདུས་བྱས་ཀྱི་ཆོས་རྣམས་ལ་རང་གི་མཚན་ཉིད་
ཀྱིས་གྲུབ་པའི་ངོ་བོ་དང་སྐྱེ་འགག་སོགས་ཡོད་ཡོད་ཅེས་པའི་མདོ་
ཚིག་ལན་གྲངས་མང་བོར་བཀའ་སྩལ། འདིར་བསྟན་འཁོར་ལོ་
བར་བར་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ལ་རང་གི་
མཚན་ཉིད་ཀྱིས་གྲུབ་པའི་སྐྱེ་འགག་སོགས་མེད་མེད་ཅེས་པའི་མདོ་
ཚིག་ལན་གྲངས་དུ་མར་བཀའ་སྩལ། འདི་གཉིས་སྒྲ་སོར་བཞག་ན་
འགལ་ནའང་སྟོན་པ་ལ་འགལ་བ་མི་མངའ་བས། འདིར་བསྟན་
འཁོར་ལོ་བར་བར་དེ་ལྟར་གསུངས་པ་དེ་གང་ལ་དགོངས་ནས་་་་་
གསུངས་ཞེས་དངོས་སུ་ཞུས་ནས། འདིར་བསྟན་འཁོར་ལོ་དང་
བོར་དེ་ལྟར་གསུངས་པ་དེ་གང་ལ་དགོངས་ནས་གསུངས་ཞེས་དོན་
གྱིས་ཞུས་པ་དེ་སྐབས་འདིའི་དྲི་བ་ཞུས་ཚུལ་ཡིན་པའི་ཕྱིར། དོན་
དམ་ཡང་དག་འཕགས་ལ་འཁོར་ལོ་དང་བོ་གཉིས་ཀྱི་སྒྲས་ཟིན་མི་
མཐུན་སྙམ་པའི་དོགས་པ་སྐྱེས་ནས་ཞུས་པ་མ་ཡིན་ཏེ། དོགས་པ་
དེ་འདྲ་ཕྱི་རབས་ཀྱི་གདུལ་བྱ་ལ་འབྱུང་བ་སེལ་བའི་ཆེད་དུ་ཞུས་པ་
ཡིན་པའི་ཕྱིར། གསུམ་པ་རྩོད་པ་སྤོང་པ་ལ་ཁོ་ན་རེ། འདིར་
བསྟན་འཁོར་ལོ་དང་བོར་གཟུགས་ནས་བྱང་ཕྱོགས་སོ་བདུན་གྱི་བར་
345



བྱང་ཆུབ་ལོ་མ་དཔེ་ཚོགས།
གྱི་ཆོས་རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པར་དངོས་སུ་བསྟན། དེ་རྣམས་རང་གི་མཚན་ཉིད་ཀྱིས་
གྲུབ་པར་དངོས་སུ་མ་བསྟན་པའི་ཁྱད་པར་འཐད་པར་ཐལ། དེའི་
དྲི་བ་ཞུས་ཚུལ་འཐད་པའི་ཕྱིར། འདོད་ན། དེའི་ཆེད་དུ་བྱ་བའི་
གདུལ་བྱ་ ཉན་ ཐོས་ སྡེ་བ་རྣམས་ ཀྱིས་དེ་ལྟར་ཁས་ལེན་ པར་ ཐལ།
འདོད་པའི་ཕྱིར་ན་མ་ཁྱབ། འདོད་ན། དེས་ཁམས་བཅོ་བརྒྱད་
དེ་ ལྟར་ ཁས་ ལེན་ པར་ ཐལ། འདོད་ པའི་ ཕྱིར། འདོད་ ན།
ཆོས་ ཁམས་ དེ་ ལྟར་ ཁས་ ལེན་ པར་ ཐལ། འདོད་ པའི་ ཕྱིར།
འདོད་མི་རིགས་ཏེ། དེས་ནམ་མཁའ་སོགས་འདུས་མ་བྱས་ཀྱི་ཆོས་
རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པར་ཁས་མི་ལེན་ཀྱང་། དེས་དེ་རྣམས་རང་འཛིན་རྟོག་པའི་ཞེན་
གཞིར་རང་གི་གནས་ཚོད་ཀྱི་དབང་གིས་གྲུབ་པར་འདོད་པའི་ཁྱད་
པར་འཐད་པའི་ཕྱིར། དེས་དེ་རྣམས་རང་གི་གནས་ཚོད་ཀྱི་དབང་
གིས་མ་གྲུབ་ན་ཡོད་པར་འཇོག་མི་ཤེས་ཤིང་དེ་ལ་རང་མཚན་གྱི་མིང་
མི་འདོགས་ཀྱང་། སེམས་ཙམ་པ་ལྟར་ན་དེས་དེ་རྣམས་རང་གི་
མཚན་ཉིད་ཀྱིས་གྲུབ་པར་ཁས་བླངས་སོང་བའི་ཁྱད་པར་འཐད་པའི་
ཕྱིར་ཏེ། འདི་ཉིད་ལས། དོན་སྨྲ་གཉིས་ཀྱིས་གཟུགས་སོགས་
རྟོག་པའི་ཞེན་གཞི་དང་བརྡ་འདོགས་པའི་གནས་སུ་རང་གི་མཚན་
ཉིད་ ཀྱིས་ གྲུབ་ པ་ ཁེགས་ ན་ དེ་ དག་ ཡོད་ པར་ འཇོག་ མི་ ཤེས་ ཏེ།
ཚད་ མ་ པ་ ལ་ གྲགས་ པའི་ རང་ མཚན་ མ་ ཡིན་ནོ། ། ཞེས་ པ་ དང་།
346



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྟོང་ཐུན་ལས། ནམ་མཁའ་དང་མྱང་འདས་ སོགས་ནམ་མཁའ་
དང་ཟག་པ་ཟད་པ་སོགས་ཀྱི་མིང་གང་ལ་འཇུག་པའི་གནས་སུ་ནམ་
མཁའ་དང་མྱང་འདས་སོགས་རང་གི་གནས་ཚོད་ཀྱི་དབང་གིས་གྲུབ་
པར་མདོ་སྡེ་བས་འདོད་པ་དེ་ལ་མདོ་སྡེ་བ་རང་གིས་རང་མཚན་གྱི་
མིང་མ་བཏགས་ཀྱང་། སེམས་ཙམ་པ་ལྟར་ན་མདོ་སྡེ་བས་དེ་ལ་
རང་མཚན་གྱི་དོན་ཁས་བླངས་པར་སོང་བའི་དོན་དེ་འདི་རྟོགས་པ་
ཤིན་ཏུ་གནད་ཆེ་བར་ཡོད་དོ། །ཞེས་གསུངས་པའི་ཕྱིར། ཡང་ཁོ་
ན་རེ། འདིར་བསྟན་འཁོར་ལོ་དང་པོས་རང་གི་ཆེད་དུ་བྱ་བའི་
གདུལ་བྱ་བྱེ་མདོ་གཉིས་ལ་ཆོས་ ཁམས་ རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པར་སྟོན་མི་དགོས་པར་ཐལ།
དེས་དེ་ལྟར་དུ་མ་གྲུབ་པར་རྟོགས་པའི་ཕྱིར། དེས་དེ་ལྟར་དུ་ཁས་
ལེན་པའི་ཕྱིར་ན་མ་ཁྱབ། ཡང་ཁོ་ན་རེ། དེས་དེ་ལྟར་དུ་མ་གྲུབ་
པར་རྟོགས་པར་ཐལ། དེས་ཆོས་ཁམས་རང་གི་མཚན་ཉིད་ཀྱིས་མ་
གྲུབ་པར་རྟོགས་པའི་ཕྱིར་ན་མ་ཁྱབ། དེ་ལ་ཁྱབ་པར་ཐལ། ཀུན་
བཏགས་ཀྱི་ཆོས་རྣམས་ཀྱི་སྤྱི་རང་གི་མཚན་ཉིད་ཀྱིས་གྲུབ་པས་སྟོང་
བར་ངེས་ན། བྱེ་བྲག་ རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པས་སྟོང་བར་ངེས་པས་ཁྱབ་པའི་ཕྱིར། དེར་
ཐལ། བྱས་པ་དེ་སྤྱིར་སྒྲའི་རྟག་པས་སྟོང་བར་ངེས་ན། བྱེ་བྲག་པ་
ཝང་གི་སྒྲའི་རྟག་པས་སྟོང་བར་ངེས་པས་ཁྱབ་པའི་ཕྱིར་ན་མ་ཁྱབ།
རྟགས་གྲུབ་སྟེ། ཐར་ལམ་གསལ་བྱེད་ལས། སྤྱིས་སྟོང་བར་ངེས་
347



བྱང་ཆུབ་ལོ་མ་དཔེ་ཚོགས།
ན་བྱེ་བྲག་གིས་སྟོང་བར་ངེས་པས་ཁྱབ་པ་གྲུབ་བོ། ། ཞེས་གསུངས་
པའི་ཕྱིར། ཡང་ཁོ་ན་རེ། འདིར་བསྟན་འཁོར་ལོ་དང་བོར་་་
གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་རྣམས་རང་གི་
མཚན་ཉིད་ཀྱིས་གྲུབ་པའི་ངོ་བོ་དང་སྐྱེ་འགག་ལ་སོགས་པ་ཡོད་ཅེས་
པའི་མདོ་ཚིག་བཀའ་སྩལ་པར་ཐལ། འདོད་པའི་ཕྱིར། འདོད་
ན། འདིར་བསྟན་འཁོར་ལོ་དང་བོར་གཟུགས་ནས་བྱང་ཕྱོགས་སོ་
བདུན་གྱི་བར་གྱི་ཆོས་རྣམས་རང་གི་མཚན་ཉིད་ཀྱིས་གྲུབ་པའི་ངོ་བོ་
དང་སྐྱེ་འགག་ལ་སོགས་པ་ཡོད་ཅེས་བཀའ་སྩལ་པར་ཐལ། འདོད་
པའི་ཕྱིར་ན་མ་ཁྱབ། ཁྱབ་པར་ཐལ། དེར་དེ་རྣམས་རང་གི་
མཚན་ཉིད་ཀྱིས་གྲུབ་ཅེས་སྟོན་པའི་མདོ་ཚིག་བཀའ་སྩལ་པའི་ཕྱིར་ཏེ།
དེར་དེ་རྣམས་རང་གི་མཚན་ཉིད་ཀྱིས་གྲུབ་པའི་ངོ་བོ་སོགས་ཡོད་
ཅེས་པའི་མདོ་ཚིག་བཀའ་སྩལ་པའི་ཕྱིར་ན་མ་ཁྱབ། འོ་ན། ཤེས་
རབ་ སྙིང་ བོར་ གཟུགས་ སོགས་ མེད་ ཅེས་ བཀའ་ སྩལ་ བར་ ཐལ།
དེར་དེ་རྣམས་མེད་ཅེས་པའི་མདོ་ཚིག་ཡོད་པའི་ཕྱིར། ཁྱབ་པ་ཁས།
གཞན་ཡང་། དེར་དེ་རྣམས་མེད་ཅེས་སྟོན་པའི་མདོ་ཚིག་བཀའ་
སྩལ་པར་ཐལ། དེར་དེ་རྣམས་མེད་ཅེས་པའི་མདོ་ཚིག་བཀའ་སྩལ་
པའི་ཕྱིར། ཁྱབ་པ་ཁས། རྟགས་གཉིས་ཀ་གྲུབ་སྟེ། དེར་་་
གཟུགས་མེད་སྒྲ་མེད་ཅེས་པའི་མདོ་ཚིག་ཡོད་པའི་ཕྱིར། རྩ་བར་
འདོད་མི་རིགས་ཏེ། དེ་ལྟར་བསྟན་པ་ལ་དགོས་པ་མེད་པའི་ཕྱིར།
གཉིས་པ་ལ། ངོ་བོ་ཉིད་མེད་པར་གསུངས་པའི་དགོངས་པ་
348



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བཤད་པ་དང་། མ་སྐྱེས་པ་སོགས་སུ་ གསུངས་པའི་དགོངས་པ་་
བཤད་པ་གཉིས། དང་བོ་ལ་མདོར་བསྟན་རྒྱས་བཤད་དེ་དག་གི་
དཔེ་བསྟན་པ་དང་གསུམ། དང་བོ་ནི། དོན་དམ་ཡང་དག་་་
འཕགས་ངས་ཆོས་རྣམས་ཀྱི་ངོ་བོ་ཉིད་མེད་པ་ཉིད་རྣམ་པ་གསུམ་པོ་
འདི་ལྟ་ སྟེ། ཞེས་སོགས་གསུངས། འདིའི་སྐབས་སུ་དགག་་་་་་
བཞག་སྤང་གསུམ་ལས། དང་བོ་ལ་ཁ་ཅིག ཤེར་ཕྱིན་གྱི་མདོར་
ཆོས་ཐམས་ཅད་ངོ་བོ་ཉིད་མེད་པར་གསུངས་པའི་དགོངས་གཞི་ཡོད་
དེ། ཀུན་བཏགས་མཚན་ཉིད་ངོ་བོ་ཉིད་མེད་པ། གཞན་དབང་
སྐྱེ་བ་ངོ་བོ་ཉིད་མེད་པ། ཡོངས་གྲུབ་དོན་དམ་པ་ངོ་བོ་ཉིད་མེད་པ་
གསུམ་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པར་བཤད་
པའི་ ཕྱིར་ ཟེར་ ན། འོ་ ན། མདོར་ བསྟན་ གྱི་ གཞུང་ འདིས།
ཀུན་ བཏགས་ གཞན་ དབང་ ཡོངས་ གྲུབ་ གསུམ་ རིམ་ པ་ བཞིན་དུ།།
མཚན་ཉིད་ངོ་བོ་ཉིད་མེད་པ་སྐྱེ་བ་ངོ་བོ་ཉིད་མེད་པ་དོན་དམ་པ་ངོ་
བོ་ཉིད་མེད་པ་གསུམ་གྱི་མཚན་གཞིར་སོ་སོར་དངོས་སུ་བསྟན་པར་
ཐལ། སྦྱོར་བ་འཐད་པའི་ཕྱིར། འདོད་ན། རྒྱས་བཤད་ཀྱི་
སྐབས་སུ་དེ་ལ་ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་གང་ཞེ་ན་
ཞེས་པའི་གཞུང་འདིས་མཚན་ཉིད་ངོ་བོ་ཉིད་མེད་པའི་མཚན་གཞི་
དངོས་སུ་དྲིས་པ་མ་ཡིན་པར་ཐལ། འདོད་པའི་ཕྱིར། འདོད་མི་
ནུས་ཏེ། ཀུན་བཏགས་པའི་མཚན་ཉིད་གང་ཡིན་པའོ་ཞེས་པས་
ཆོས་ཀྱི་བདག་མེད་ཀྱི་དབང་དུ་བྱས་པའི་ངོ་བོ་དང་ཁྱད་པར་ལ་ཀུན་
349



བྱང་ཆུབ་ལོ་མ་དཔེ་ཚོགས།
བ
-
-
བཏགས་པའི་ཀུན་བཏགས་རྣམས་མཚན་ཉིད་ངོ་བོ་ཉིད་མེད་པ་ཡིན་
ཞེས་བཤད་པའི་ཕྱིར། དེར་ཐལ། དེ་ཅིའི་ཕྱིར་ཞེ་ན་ཞེས་པས་རྒྱུ་
མཚན་དྲི་བ་ཡིན་ལ། རྒྱུ་མཚན་དེའི་དྲིས་ལན་འཆད་པ་ལ། འདི་
ལྟར་དེ་ནི་མིང་དང་བརྡས་རྣམ་པར་བཞག་པའི་མཚན་ཉིད་ཡིན་གྱི་
རང་གི་མཚན་ཉིད་ཀྱི་རྣམ་པར་གནས་པ་ནི་མ་ཡིན་པས་དེའི་ཕྱིར་དེ་
ནི་ མཚན་ཉིད་ངོ་ བོ་ ཉིད་ མེད་ པ་ ཉིད་ ཅེས་བྱའོ། ། ཞེས་ གསུངས།
དེ་རྣམས་ཀྱི་དོན་བསྡུས་ཏེ་སྟོན་པ་ལ། དེའི་ཕྱིར་དེ་ནི་མཚན་ཉིད་
ངོ༌ བོ་ ཉིད་ མེད་ པ་ ཉིད་ ཅེས་ བྱའོ། ། ཞེས་ གསུངས་ པའི་ ཕྱིར་ ཏེ།
འདི་ཉིད་ལས། མདོའི་དམིགས་འབྱེད་པ་འདིས་འོག་མ་གཉིས་
ཀྱང་ ཤེས་ པར་ བྱའོ། ། ཞེས་ གསུངས་ པའི་ ཕྱིར། གཞན་ ཡང་།
མདོར་བསྟན་གྱི་སྐྱེ་བ་ངོ་བོ་ཉིད་མེད་པ་ཉིད་དང་ཞེས་པས་གཞན་
དབང་སྐྱེ་བ་ངོ་བོ་ཉིད་མེད་པའི་མཚན་གཞིར་ཡོངས་སུ་བསྟན་པར་
ཐལ། འདོད་པའི་ཕྱིར། འདོད་ན། རྒྱས་བཤད་ཀྱི་ཆོས་རྣམས་
ཀྱི་སྐྱེ་བ་ངོ་བོ་ཉིད་མེད་པ་ཉིད་གང་ཞེ་ན། ཞེས་པས་སྐྱེ་བ་ངོ་བོ་
ཉིད་ མེད་ པའི་ མཚན་ གཞི་ དངོས་ སུ་ དྲིས་ པ་ མ་ ཡིན་ པར་ ཐལ།
འདོད་པའི་ཕྱིར། འདོད་མི་རིགས་ཏེ། དེས་སྐྱེ་བ་ངོ་བོ་ཉིད་མེད་
པའི་མཚན་གཞི་དངོས་སུ་དྲིས་པའི་ཕྱིར། དེར་ཐལ། གཞན་གྱི་
དབང་གི་མཚན་ཉིད་གང་ཡིན་པའོ། །ཞེས་པའི་གཞུང་འདི་གཞན་
དབང་དེའི་མཚན་གཞི་ཡིན་ནོ་ཞེས་དངོས་སུ་འཆད་བྱེད་ཡིན་པའི་
ཕྱིར། དེར་ཐལ། དེ་ཅིའི་ཕྱིར་ཞེ་ན་ཞེས་པའི་གཞུང་འདི་དེ་དེ་
350



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡིན་པའི་རྒྱུ་མཚན་གྱི་དྲི་བ་འཆད་བྱེད་དང་། འདི་ལྟར་དེ་ནི་རྐྱེན་
གཞན་གྱི་སྟོབས་ཀྱིས་འབྱུང་བ་ཡིན་གྱི་རང་གི་བདག་ཉིད་ཀྱིས་མ་
ཡིན་པས་ཞེས་པའི་གཞུང་འདི་རྒྱུ་མཚན་དེའི་དྲིས་ལན་འཆད་བྱེད་ཀྱི་
གཞུང་ཡིན་པའི་ཕྱིར་ཏེ། དེ་རྣམས་ཀྱི་དོན་བསྡུས་ཏེ་སྟོན་པ་ན་
དེའི་ཕྱིར་དེ་ནི་སྐྱེ་བ་ངོ་བོ་ཉིད་མེད་པ་ཉིད་ཅེས་བྱའོ། །ཞེས་གསུངས་
པའི་ཕྱིར། བྱས་པ་ལ་ཁོ་ན་རེ། མདོར་བསྟན་གྱི་གཞུང་འདིས་
ཁྱད་གཞི་གང་དང་གང་མ་འབྲེལ་བའི་མཚན་ཉིད་ངོ་བོ་ཉིད་མེད་པ་
ཞིག་དངོས་སུ་བསྟན་པར་ཐལ། འདིས་མཚན་ཉིད་ངོ་བོ་ཉིད་མེད་
པ་དངོས་སུ་བསྟན། ཀུན་བཏགས་མཚན་ཉིད་ངོ་བོ་ཉིད་མེད་པར་
དངོས་སུ་མ་བསྟན་པའི་ཕྱིར་ཟེར་ན་མ་ཁྱབ། འདོད་ན། མངོན་
རྟོགས་རྒྱན་གྱིས་རྣམ་པ་གཞི་མེད་པ་ཞིག་བསྟན་པར་ཐལ། འདོད་
པའི་ཕྱིར། འདོད་མི་རིགས་ཏེ། དེ་ནི་མ་ཡིན་ཏེ་གང་གི་ཕྱིར།
ཞེས་ གསུངས་ པའི་ ཕྱིར། མ་ཁྱབ་ མཚམས་ ལ་ ཁོ་ རང་ ལ་ འོ་ན།
མདོར་བསྟན་གྱི་མཚན་ཉིད་ངོ་བོ་ཉིད་མེད་པ་ཉིད་ཅེས་པས་སྒྲུབ་
བྱེད་ཡང་དག་དང་མ་འབྲེལ་བའི་མཚན་ཉིད་ངོ་བོ་ཉིད་མེད་པ་ཞིག་
དངོས་སུ་བསྟན་པར་ཐལ། དེས་མཚན་ཉིད་ངོ་བོ་ཉིད་མེད་པ་ཞིག་
དངོས་སུ་བསྟན། མཚན་ཉིད་ངོ་བོ་ཉིད་མེད་པའི་སྒྲུབ་བྱེད་ཡང་
དག་དངོས་སུ་ མ་བསྟན་པའི་ཕྱིར། ཁྱབ་པ་ཁས། འདོད་ན།
གཞུང་འདིས་དངོས་སུ་བསྟན་པའི་མཚན་ཉིད་ངོ་བོ་ཉིད་མེད་པའི་
སྒྲུབ་ བྱེད་ ཡང་ དག་ ཅིག་ མེད་ པར་ ཐལ། འདོད་ པའི་ ཕྱིར།
351



-
བྱང་ཆུབ་ལོ་མ་དཔེ་ཚོགས།
གཞན་ཡང་། མཚན་ཉིད་ངོ་བོ་ཉིད་མེད་ཅེས་པའི་ཚིག་འདིས་ཁྱད་
གཞི་དང་མ་འབྲེལ་པའི་མཚན་ཉིད་ངོ་བོ་ཉིད་མེད་པ་ཞིག་དངོས་སུ་
བསྟན་པར་ཐལ། འདིས་མཚན་ཉིད་ངོ་བོ་ཉིད་མེད་པ་ཉིད་དངོས་
སུ་བསྟན། ཀུན་བཏགས་མཚན་ཉིད་ངོ་བོ་ཉིད་མེད་པ་དངོས་སུ་མ་
བསྟན་པའི་ཕྱིར། ཕྱི་མ་མ་གྲུབ་ན། བདག་མེད་ཅེས་པའི་ངག་
དེས་གཟུགས་བདག་མེད་དུ་དངོས་སུ་བསྟན་པར་ཐལ། འདོད་
པའི་ཕྱིར། ཡང་ཁོ་ན་རེ། མདོར་བསྟན་གྱི་གཞུང་འདིས་ཀུན་
བཏགས་མཚན་ཉིད་ངོ་བོ་ཉིད་མེད་པ་སོགས་གསུམ་དངོས་སུ་བསྟན་
པར་ཐལ། ངོ་བོ་ཉིད་ནི་རྣམ་གསུམ་གྱི། ཞེས་སོགས་ཀྱི་གཞུང་
འདིས་ཀུན་བཏགས་མཚན་ཉིད་ངོ་བོ་ཉིད་མེད་ པ་ སོགས་གསུམ་་་
དངོས་སུ་བསྟན་པའི་ཕྱིར་ན་མ་ཁྱབ། དེ་ལ་ཁྱབ་པ་ཡོད་པར་ཐལ།
ལུང་དེ་འདྲའི་ཐད་དུ་དྲངས་པ་ལ་དགོས་པ་ཡོད་པའི་ཕྱིར་ན་མ་ཁྱབ་
སྟེ། མདོ་བསྟན་བཅོས་གཉིས་ལས། ཤེར་ཕྱིན་གྱི་མདོར་ཆོས་
ཐམས་ཅད་ངོ་བོ་ཉིད་མེད་པར་གསུངས་པ་དེ་དགོངས་གཞི་མཚན་
ཉིད་གསུམ་ལ་དགོངས་པར་སྟོན་པ་ལ་མཚུངས་པར་སྟོན་པའི་ཆེད་དུ་
ཡིན་པའི་ཕྱིར། གོང་གི་རྩ་རྟགས་གྲུབ་སྟེ། ངོ་བོ་ཉིད་ནི་རྣམ་
གསུམ་གྱི། ཞེས་པས། ཀུན་བཏགས་སོགས་ངོ་བོ་ཉིད་མེད་པ་
གསུམ་པོ་དངོས་སུ་བསྟན། ངོ་བོ་ཉིད་མེད་རྣམ་གསུམ་ལ། །ཞེས་
པས་དེ་གསུམ་མཚན་ཉིད་ངོ་བོ་ཉིད་མེད་པ་སོགས་གསུམ་གྱི་མཚན་
གཞིར་དངོས་སུ་བསྟན། དགོངས་ནས་ཆོས་རྣམས་ཐམས་ཅད་
352



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ནི། ། ངོ་བོ་ཉིད་མེད་བསྟན་པ་ཡིན། ། ཞེས་པས་ངོ་བོ་ཉིད་མེད་པ་
གསུམ་དང་ངོ་བོ་ཉིད་མེད་ཚུལ་གསུམ་ལ་དགོངས་ནས་ཤེར་ཕྱིན་གྱི་
མདོར་ཆོས་ཐམས་ཅད་ངོ་བོ་ཉིད་མེད་པར་གསུངས་པར་བསྟན་པའི་
ཕྱིར། གཉིས་པ་རང་ལུགས་ནི། ཤེར་ཕྱིན་གྱི་མདོར་ཆོས་ཐམས་
ཅད་ངོ་བོ་ཉིད་མེད་པར་གསུངས་པའི་དགོངས་གཞི་ཡོད་དེ། མཚན་
ཉིད་ངོ་བོ་ཉིད་མེད་པ། སྐྱེ་བ་ངོ་བོ་ཉིད་མེད་པ། དོན་དམ་པ་ངོ་
བོ་ཉིད་པ་གསུམ་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་
པར་གསུངས་ པའི་ཕྱིར། གསུམ་པ་རྩོད་པ་སྤོང་བ་ལ། ཀུན་་་་
མཁྱེན་ཇོ་ནང་བའི་གསུང་ན་རེ། འཆད་ཚུལ་དེ་མི་འཐད་པར་ཐལ།
ངོ་བོ་ཉིད་མེད་པ་གསུམ་པོ་དེ་ཤེར་ཕྱིན་གྱི་མདོའི་དགོངས་གཞི་མ་
ཡིན་པའི་ཕྱིར། དེར་ཐལ། ཤེར་ཕྱིན་གྱི་མདོར་ཆོས་ཐམས་ཅད་
ངོ་བོ་ཉིད་མེད་པར་གསུངས་བ་དེ་ཀུན་རྫོབ་པའི་ཆོས་རྣམས་ལ་་་་
དགོངས་པ་ཡིན་གྱི། དོན་དམ་པའི་ཆོས་ལ་དགོངས་པ་མ་ཡིན་པའི་
ཕྱིར། དང་བོ་གྲུབ་སྟེ། ཀུན་རྫོབ་པའི་ཆོས་རྣམས་རང་སྟོང་ཡིན་
པའི་ཕྱིར་ཏེ། དེ་རྣམས་རང་གི་ངོ་བོ་བདེན་གྲུབ་ཀྱིས་སྟོང་བའི་
ཕྱིར། གཉིས་པ་གྲུབ་སྟེ། དོན་དམ་པའི་ཆོས་རྣམས་གཞན་སྟོང་
ཡིན་པའི་ཕྱིར་ཏེ། དེ་རྣམས་རང་གི་ངོ་བོ་བདེན་པར་གྲུབ་ཅིང་
ཀུན་རྫོབ་པའི་ཆོས་གཞན་གྱིས་སྟོང་བའི་ཕྱིར། ཞེས་གསུངས་ཏེ།
འདི་ཉིད་ལས། གང་དག་ཤེར་ཕྱིན་ལ་སོགས་པའི་མདོ་རྣམས་ལས་
ཆོས་ཐམས་ཅད་ངོ་བོ་ཉིད་མེད་པར་གསུངས་པ་ཀུན་རྫོབ་ཀྱི་ཆོས་
353



བྱང་ཆུབ་ལོ་མ་དཔེ་ཚོགས།
ཐམས་ཅད་ལ་དགོངས་ཀྱི་དོན་དམ་ལ་དགོངས་པ་མ་ཡིན་ནོ། །ཞེས་
བཤད་པ་ནི། ཞེས་གསུངས་པའི་ཕྱིར། དེས་ན་དེ་ལྟར་གསུངས་
པ་མི་འཐད་པར་ཐལ། དེ་ལྟར་འདོད་པ་དགོངས་འགྲེལ་དང་ཡང་
འགལ། ཐོགས་ མེད་ སྐུ་ མཆེད་ ཀྱི་ གཞུང༌ དང༌ ཡང་ འགལ།
འཕགས་པ་ཀླུ་སྒྲུབ་ཡབ་སྲས་ཀྱི་ལུགས་ལས་ཀྱང་ཕྱི་རོལ་ཏུ་གྱུར་པའི་
ཕྱིར། དང་བོ་གྲུབ་སྟེ། དགོངས་འགྲེལ་གྱིས་ཆོས་ཐམས་ཅད་ངོ་
བོ་ཉིད་མེད་པ་གསུམ་དུ་བསྡུས་ཏེ་ཤེར་ཕྱིན་གྱི་མདོའི་དགོངས་པར་
བསྟན་པ་གང་ཞིག ཁྱོད་དེ་མི་འདོད་པའི་ཕྱིར། དང་བོ་གྲུབ་སྟེ།
ཆོས་ཐམས་ཅད་ངོ་བོ་ཉིད་མེད་པ་གསུམ་དུ་འདུ་ཞིང་དེའི་ངོ་བོ་ཉིད་
མེད་ཚུལ་བཤད་ན་གོ་སླ་བའི་རྒྱུ་མཚན་གྱིས་དེ་ལྟར་བསྡུས་ཏེ་ཤེར་
ཕྱིན་གྱི་མདོའི་དགོངས་པར་སྒྲུབ་པའི་ཕྱིར། དེ་ལྟར་སྒྲུབ་དགོས་
པའི་རྒྱུ་མཚན་ཤེར་ཕྱིན་གྱི་མདོར་ཕུང་ཁམས་སྐྱེ་མཆེད་ཀྱི་ཆོས་རྣམས་
ལ་རང་བཞིན་མེད་པར་གསུངས་པ་དང་། ཁྱད་པར་དུ་སྟོང་ཉིད་
དང་ཆོས་ཀྱི་དབྱིངས་དེ་བཞིན་ཉིད་ལ་སོགས་པའི་དོན་དམ་པའི་རྣམ་
གྲངས་ཐམས་ཅད་སྨོས་ནས་རང་བཞིན་མེད་པར་གསུངས་པ་རྣམས།
འདིར་བཤད་པ་ལྟར་གྱི་ངོ་བོ་ཉིད་མེད་པ་གསུམ་དུ་དགོངས་པར་
འགྲེལ་བའི་ཆེད་ཡིན་པའི་ཕྱིར་ན། དེར་ཆོས་རྣམས་རང་བཞིན་
མེད་པར་གསུངས་པའི་ནང་ན་དོན་དམ་པ་མེད་དོ་ཞེས་བློ་གྲོས་དང་
ལྡན་པ་སུ་ཞིག་གིས་སྨྲ་སྟེ་སྨྲ་མི་རིགས་པའི་ཕྱིར་ཏེ། འདི་ཉིད་ལས།
མདོ་དེ་དག་ལས་ཆོས་རྣམས་ངོ་བོ་ཉིད་མེད་པར་གསུངས་པའི་ཆོས་
354



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱི་ནང༌ན་ དོན་ དམ་ མེད་དོ་ཞེས་ སེམས་ དང་ ལྡན་ པ་ སུ་ ཞིག་སྨྲ།
ཞེས་གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ། ངོ་བོ་ཉིད་
མེད་པ་གསུམ་ག་ལ་དགོངས་ནས་ཤེར་ཕྱིན་གྱི་མདོར་དེ་ལྟར་གསུངས་
པར་ ཐོགས་མེད་སྐུ་མཆེད་བཞེད་པ་གང་ཞིག ཁྱོད་ཀྱིས་དེ་མི་་
འདོད་པའི་ཕྱིར། དང་བོ་གྲུབ་སྟེ། བསྡུ་བ་ལས། བཅོམ་ལྡན་
འདས་ཀྱིས་ཅི་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པར་
གསུངས་ཤེ་ན། སྨྲས་པ་འདུལ་བའི་དབང་གིས་དེ་དང་དེར་ངོ་བོ་
ཉིད་མེད་པ་རྣམ་པ་གསུམ་ལ་དགོངས་ནས་གསུངས་ཏེ། ཞེས་དང༌།
སུམ་ཅུ་བ་ལས་ཀྱང་། ངོ་བོ་ཉིད་ནི་རྣམ་གསུམ་གྱི། །ངོ་བོ་ཉིད་
མེད་རྣམ་གསུམ་ལ། །དགོངས་ནས་ཆོས་རྣམས་ཐམས་ཅད་ནི། །ངོ་
བོ་ཉིད་མེད་བསྟན་པ་ཡིན། །ཞེས་གསུངས་པའི་ཕྱིར། རྩ་རྟགས་
གསུམ་པ་གྲུབ་སྟེ། ཁྱོད་ཀྱིས་དོན་དམ་བདེན་པ་བདེན་གྲུབ་ཏུ་
འདོད་ཅིང་། ཀླུ་སྒྲུབ་ཡབ་སྲས་ཀྱིས་དེ་གསོར་མི་རུང་གི་ལྟ་བར་
བཤད་པའི་ཕྱིར། རྩ་ཤེ་ལས། འདུས་བྱས་རབ་ཏུ་མ་གྲུབ་པས། །
འདུས་མ་བྱས་ཆོས་ཇི་ལྟར་འགྲུབ། །ཅེས་དང་། གང་དག་སྟོང་པ་
ཉིད་ ལྟ་ བ། ། དེ་ དག་ སྒྲུབ་ ཏུ་ མེད་ པར་ གསུངས། ། ཞེས་ དང་།
འཇིག་རྟེན་ལས་འདས་པར་བསྟོད་པ་ལས། ཀུན་རྟོག་ཐམས་ཅད་
སྤང་བའི་ཕྱིར། །སྟོང་ཉིད་བདུད་རྩི་སྟོན་མཛད་ན། །གང་ཞིག་དེ་ལ་
ཞེན་གྱུར་པ། །དེ་ནི་ཁྱོད་ཀྱིས་ཤིན་ཏུ་སྨད། །ཅེས་གསུངས་པའི་ཕྱིར་
རོ། ། ཡང་ཁོ་ན་རེ། ཤེར་ཕྱིན་གྱི་མདོར་ཀུན་བཏགས་ཀྱི་ཆོས་་་་
355



བྱང་ཆུབ་ལོ་མ་དཔེ་ཚོགས།
རྣམས་རང་གི་མཚན་གྱིས་མ་གྲུབ་པར་བསྟན་པར་ཐལ། འདོད་
པའི་ཕྱིར། འདོད་ན། སྒྲ་ཇི་བཞིན་པར་ཐལ། འདོད་པའི་
ཕྱིར་ན་མ་ཁྱབ་སྟེ། དེ་ལྟར་བསྟན་པ་ཙམ་མ་ཡིན་པར་དེ་་་་་་
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ལ་རང་ངོས་ནས་
གྲུབ་པ་དང་རང་བཞིན་གྱིས་གྲུབ་པ་སོགས་མེད་པར་བརྩལ་དུ་བཏོན་
ནས་དངོས་སུ་བསྟན་པའི་རྒྱུ་མཚན་གྱིས་སྒྲ་ཇི་བཞིན་པར་ཁས་མི་
ལེན་པའི་ཕྱིར་ཏེ། འདི་ཉིད་ལས། ཡུམ་གྱི་མདོ་ལ་སོགས་པར་
ཕུང་བོ་ལྔ་ཁམས་བཅོ་བརྒྱད་སྐྱེ་མཆེད་བཅུ་གཉིས་ཀྱི་ཆོས་ཐམས་ཅད་
ལ་རེ་རེ་ནས་དངོས་པོ་མེད་པ་དང་རང་བཞིན་མེད་པ་དང་ངོ་བོ་ཉིད་
མེད་པར་གསུངས་ཤིང་། ཞེས་གསུངས་པའི་ཕྱིར། །
གཉིས་པ་ལ་མཚན་ཉིད་ངོ་བོ་ཉིད་མེད་པ་བཤད་པ། སྐྱེ་བ་
ངོ་བོ་ཉིད་མེད་པ་བཤད་པ། དོན་དམ་པ་ངོ་བོ་ཉིད་མེད་པ་བཤད་
པ་གསུམ་ལས། དང་བོ་ནི། དེ་ལ་ཆོས་རྣམས་ཀྱི་མཚན་ཉིད་ངོ་བོ་
ཉིད་མེད་པ་གང་ཞེ་ན་ཞེས་སོགས་གསུངས། འདིའི་ སྐབས་སུ་་་
་ དགག་བཞག་སྤང་གསུམ་ལས། དང་བོ་ལ་ཁོ་ན་རེ། ཀུན་་་་་
བཏགས་ཆོས་ཅན། ཁྱོད་ལ་མཚན་ཉིད་ངོ་བོ་ཉིད་མེད་པ་ཞེས་
བརྗོད་པའི་རྒྱུ་མཚན་ཡོད་དེ། སྒྲུབ་ཕྱོགས་ནས་མིང་བརྡས་བཞག་
ཙམ་ཡིན་ཅིང་། དགག་ཕྱོགས་ནས་རང་གི་མཚན་ཉིད་ཀྱིས་མ་གྲུབ་
པས་དེ་ལྟར་བརྗོད་པའི་ཕྱིར་ཟེར་ན། ཀུན་བཏགས་རང་གི་མཚན་
ཉིད་ཀྱིས་མ་གྲུབ་པ་དེ་སྐབས་འདིར་དངོས་སུ་བསྟན་པའི་མཚན་ཉིད་
356



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ངོ་བོ་ཉིད་མེད་པའི་དོན་ཡིན་པར་ཐལ། སྦྱོར་བ་འཐད་པའི་ཕྱིར།
འདོད་མི་ནུས་ཏེ། མདོ་སྡེ་པས་དེ་ཚད་མས་གྲུབ་པའི་ཕྱིར། དེར་
ཐལ། དེས་ཀུན་བཏགས་རང་མཚན་མ་ཡིན་པར་རྟོགས་པའི་ཕྱིར།
དེར་ཐལ། དེས་དེ་སྤྱི་མཚན་དུ་ རྟོགས་ པའི་ཕྱིར། དེར་ཐལ།
དེས་དེ་དངོས་མེད་དུ་རྟོགས་པའི་ཕྱིར། འདི་ཉིད་ལས། ཞེན་
ཡུལ་གྱི་རང་ལྡོག་རང་མཚན་གྱིས་གྲུབ་པ་འགོག་ནའང་རྗེས་དཔག་
ཚད་མའི་གཞལ་བྱ་སྤྱི་མཚན་དངོས་པོ་མེད་པར་མདོ་སྡེ་བས་ཀྱང་
གྲུབ་ཟིན་པས་མི་འཐད་དོ། ། ཞེས་ གསུངས་པའི་ཕྱིར། གཞན་་་་
ཡང་། ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་ཆོས་ཅན།
ཁྱོད་ཆོས་ཀྱི་བདག་མེད་ཕྲ་མོ་ཡིན་པར་ཐལ། སྐབས་འདིར་དངོས་
སུ་བསྟན་པའི་མཚན་ཉིད་ངོ་བོ་ཉིད་མེད་པའི་དོན་ཡིན་པའི་ཕྱིར།
ཁྱབ་སྟེ། སྐབས་འདིར་དངོས་སུ་བསྟན་པའི་དེ་ཆོས་ཀྱི་བདག་མེད་
ཕྲ་མོ་ལ་འཇོག ཤུགས་བསྟན་གྱི་གང་ཟག་གི་བདག་མེད་ཀྱི་དབང་
དུ་བྱས་པའི་མཚན་ཉིད་ངོ་བོ་ཉིད་མེད་པའི་དོན་དེ་གང་ཟག་གི་་
བདག་མེད་ཕྲ་མོ་ལ་འཇོག་པའི་ཕྱིར། དེར་ཐལ། མདོ་འདིས་
ཆོས་ཀྱི་བདག་མེད་ཕྲ་མོ་དངོས་སུ་འགྲེལ། གང་ཟག་གི་བདག་མེད་
ཕྲ་མོ་ཤུགས་ལ་འགྲེལ་བའི་ཕྱིར། དེར་ཐལ། མདོ་འདིས་ཆོས་ཀྱི་
བདག་མེད་ཀྱི་དབང་དུ་བྱས་པའི་ངོ་བོ་ཉིད་གསུམ་འཁོར་ལོ་བར་
བའི་དགོངས་པར་དངོས་སུ་འགྲེལ། གང་ཟག་གི་བདག་མེད་ཀྱི་
དབང་དུ་བྱས་པའི་ངོ་བོ་ཉིད་གསུམ་འཁོར་ལོ་དང་པོའི་དགོངས་པར་
357



བྱང་ཆུབ་ལོ་མ་དཔེ་ཚོགས།
s
ཤུགས་ལ་འགྲེལ་བའི་ཕྱིར། དེར་ཐལ། དེར་ཐེག་དམན་གྱི་་་་
རིགས་ཅན་གྱིས་གང་ཟག་གི་བདག་མེད་ཀྱི་དབང་དུ་བྱས་པའི་ཡོངས་
གྲུབ་བསྒོམས་པས་རང་གི་བྱང་ཆུབ་ཐོབ་པ་འཁོར་ལོ་དང་བོ་་་་
དགོངས་པར་ཤུགས་ལ་འགྲེལ། ཐེག་ཆེན་གྱི་རིགས་ཅན་གྱིས་ཆོས་
ཀྱི་བདག་མེད་ཕྲ་མོ་བསྒོམས་པས་རང་གི་བྱང་ཆུབ་ཐོབ་པ་འཁོར་ལོ་
བར་བའི་དགོངས་པར་དངོས་སུ་འགྲེལ་བའི་ཕྱིར་ཏེ། རིགས་ཅན་
གསུམ་གས་དགོངས་འགྲེལ་ནས་བཤད་པའི་གཞན་དབང་ཀུན་་་་་
བཏགས་ཀྱིས་སྟོང་པར་རྟོགས་པའི་ལམ་བསྒོམས་པས་རང་གི་བྱང་
ཆུབ་ཐོབ་པར་གསུངས་པའི་ཕྱིར། འདི་ཉིད་ལས། ཉན་རང་
དང་བྱང་སེམས་གསུམ་གས་ལམ་འདི་ཉིད་དང་སྒྲུབ་པ་འདི་ཉིད་ཀྱིས་
མྱ་ངན་ལས་འདས་པ་འཐོབ་པས་ཞེས་དང་། དགོངས་འགྲེལ་ལས།
དོན་དམ་ཡང་དག་འཕགས་དེ་ལ་སེམས་ ཅན་ཉན་ཐོས་ཀྱི་ཐེག་པ་
བའི་རིགས་ཅན་རྣམས་ཀྱིས་ཀྱང་ལམ་འདི་ཉིད་དང་སྒྲུབ་པ་འདི་ཉིད་
ཀྱིས་གྲུབ་པ་དང་བདེ་བ་བླ་ན་མེད་པའི་མྱ་ངན་ལས་འདས་པ་ཐོབ་
པར་འགྱུར་ལ། སེམས་ཅན་རང་སངས་རྒྱས་ཀྱི་ཐེག་པའི་རིགས་
ཅན་རྣམས་དང༌། དེ་བཞིན་གཤེགས་པའི་རིགས་ཅན་རྣམས་ཀྱིས་
ཀྱང་ལམ་འདི་ཉིད་དང་སྒྲུབ་པ་འདི་ཉིད་ཀྱིས་གྲུབ་པ་དང་བདེ་བ་བླ་
ན་མེད་པའི་མྱ་ངན་ལས་འདས་པ་ཐོབ་པར་འགྱུར་བས། འདི་ནི་
ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་
རྣམ་པར་དག་པའི་ལམ་གཅིག་པོ་ཡིན་ལ་རྣམ་པར་དག་པ་ཡང་་་་
358



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཅིག་སྟེ། ཞེས་གསུངས་པའི་ཕྱིར། གཞན་ཡང་། མདོ་སྡེ་་
བས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་རྟོགས་པར་
ཐལ། དེས་ཀུན་བཏགས་རྟོག་པས་བཏགས་ཙམ་དུ་རྟོགས་པའི་
ཕྱིར་ཏེ། དེ་ཀུན་བཏགས་ཀུན་བཏགས་སུ་རྟོགས་པའི་གང་ཟག་
ཡིན་པའི་ཕྱིར། མ་ཁྱབ་ན། རྟོག་པས་བཏགས་ཙམ་ཆོས་ཅན།
ཀུན་བཏགས་ཀུན་བཏགས་སུ་ཚད་མས་ངེས་པའི་གང་ཟག་ཡིན་ན།
ཀུན་བཏགས་ཁྱོད་དུ་ཚད་མས་ངེས་པའི་གང་ཟག་ཡིན་དགོས་པར་
ཐལ། ཁྱོད་ཀུན་བཏགས་ཀྱི་མཚན་ཉིད་ཡིན་པའི་ཕྱིར། གོང་གི་
རྟགས་གྲུབ་སྟེ། དེ་ཀུན་བཏགས་རྟོགས་པའི་གང་ཟག་ཡིན་པའི་
ཕྱིར། ཁྱབ་སྟེ། རང་མཚན་ཚད་མས་ངེས་པའི་གང་ཟག་ཡིན་ན་
རང་མཚན་རང་མཚན་དུ་ཚད་མས་ངེས་པའི་གང་ཟག་ཡིན་དགོས་
པའི་ཕྱིར་ཏེ། མི་རྟག་པ་ཚད་མས་ངེས་པའི་གང་ཟག་ཡིན་ན་མི་
རྟག་པ་མི་རྟག་པར་ཚད་མས་ངེས་པའི་གང་ཟག་ཡིན་དགོས་པའི་
ཕྱིར། གཞན་ཡང་། ཀུན་བཏགས་ཀྱི་ཆོས་རྣམས་ཀུན་བཏགས་
པའི་མཚན་ཉིད་གང་ཡིན་པའོ། །ཞེས་ པའི་ སྐབས་ནས་དངོས་སུ་
བསྟན་པའི་ཀུན་བཏགས་ཡིན་པར་ཐལ། ཀུན་བཏགས་དེ་ཡིན་
པའི་ཕྱིར། འདོད་ན། འདུས་མ་བྱས་ཀྱི་ནམ་མཁའ་དང་སྤྱི་་
མཚན་སོགས་དེ་ཡིན་པར་ཐལ། འདོད་པའི་ཕྱིར། འདོད་ན།
དེ་ཆོས་ཅན། ཀུན་བཏགས་གང་གིས་སྟོང་བ་ཡོངས་གྲུབ་ཏུ་འཇོག་
པའི་སྐབས་སུ་མཁོ་བའི་ཀུན་བཏགས་ཡིན་པར་ཐལ། མདོ་དེའི་
359



བྱང་ཆུབ་ལོ་མ་དཔེ་ཚོགས།
དངོས་བསྟན་གྱི་ཀུན་བཏགས་ཡིན་པའི་ཕྱིར། ཁྱབ་སྟེ། འདི་
ཉིད་ལས། སྤྱིར་ཀུན་བཏགས་ལ་སྤྱི་མཚན་ཐམས་ཅད་དང་ནམ་
མཁའ་ལ་ སོགས་པ་དུ་མ་ཞིག་ཡོད་ཀྱང་དགོངས་འགྲེལ་ལས་མ་་་་
གསུངས་པ་ནི་ཀུན་བཏགས་གང་གིས་སྟོང་བ་ཡོངས་གྲུབ་ཏུ་འཇོག་
པའི་ སྐབས་སུ་དེ་དག་ མི་མཁོ་ བས་ སོ། ། ཞེས་ གསུངས་ པའི་ ཕྱིར།
བྱས་པ་ལ་ཁོ་ན་རེ། འདི་ཉིད་ལས། ཀུན་བཏགས་ཀྱི་ཆོས་རྣམས་
རང་གི་མཚན་ཉིད་ཀྱིས་མ་གྲུབ་པའི་མཚན་ཉིད་ངོ་བོ་ཉིད་མེད་པ་
ཉིད་དང་ཞེས་པའི་ལུང་དོན་མ་གྲུབ་པར་ཐལ། ཀུན་བཏགས་ཀྱི་
ཆོས་རྣམས་སྐབས་འདིའི་དངོས་བསྟན་གྱི་ཀུན་བཏགས་དང་། དེ་
རང་གི་མཚན་ཉིད་ཀྱིས་མ་གྲུབ་པ་སྐབས་འདིའི་དངོས་བསྟན་གྱི་
མཚན་ཉིད་ངོ་བོ་ཉིད་མེད་པའི་དོན་མ་ཡིན་པའི་ཕྱིར་ན་མ་ཁྱབ་སྟེ།
ཀུན་བཏགས་འདོགས་གཞིར་གྱུར་པའི་ཆོས་རྣམས་རང་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་དང་དེ་འགྲུབ་པར་
སྒྲོ་བཏགས་པ་དེ་སྐབས་འདིའི་དངོས་བསྟན་གྱི་ཀུན་བཏགས་དང་།
དེ་ལྟར་དུ་གྲུབ་པ་དང་གྲུབ་པར་སྒྲོ་བཏགས་པ་ལྟར་དུ་གྲུབ་པས་སྟོང་
བ་དེ་སྐབས་འདིའི་དངོས་བསྟན་གྱི་མཚན་ཉིད་ངོ་བོ་ཉིད་མེད་པའི་
དོན་ཡིན་ཞེས་ པ་ལུང་དེའི་དོན་ཡིན་ པའི་ཕྱིར། ཡང་ཁོ་ན་རེ།
ཀུན་བཏགས་ཀྱི་ཆོས་རྣམས་ སྐབས་འདིའི་དངོས་བསྟན་གྱི་ཀུན་་་་
བཏགས་ཡིན་པར་ཐལ། ངོ་བོ་དང་ཁྱད་པར་ལ་ཀུན་བཏགས་པའི་
ཀུན་བཏགས་རྣམས་སྐབས་འདིའི་དངོས་བསྟན་གྱི་ཀུན་བཏགས་་་་
༥
360



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡིན་པའི་ཕྱིར་ཏེ། གཟུགས་ཀྱི་ངོ་བོ་དང་ཁྱད་པར་ལ་ཀུན་བཏགས་
པའི་ཀུན་བཏགས་རྣམས་དེ་ཡིན་པའི་ཕྱིར་ཏེ། འདི་ནི་གཟུགས་སོ་
ཞེས་ངོ་བོ་ལ་དང་འདི་ནི་གཟུགས་ཀྱི་སྐྱེ་བའོ་ཞེས་ཁྱད་པར་ལ་ཀུན་
བཏགས་པའི་ཀུན་བཏགས་རྣམས་དེ་ཡིན་པའི་ཕྱིར་ཏེ། གཟུགས་
རུང་དེ་གཟུགས་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་
ཉིད་ཀྱིས་གྲུབ་པར་སྒྲོ་བཏགས་པ་དང་གཟུགས་རུང་ལ་གཟུགས་ཀྱི་སྐྱེ་
བའོ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་
གྲུབ་ པར་སྒྲོ་བཏགས་པ་རྣམས་དེ་ཡིན་པའི་ཕྱིར་ན་མ་ཁྱབ་ ཅིང་།
འདོད་མི་རིགས་ཏེ། འདི་ཉིད་ལས་མདོ་འདིས་ཀུན་བཏགས་ངོས་
བཟུང་བའི་སྐབས་གཉིས་ཀར་ངོ་བོ་དང་ཁྱད་པར་དུ་བཏགས་པ་ཙམ་
མ་ཡིན་པའི་ཀུན་བཏགས་གཞན་མ་གསུངས་པའི་རྒྱུ་མཚན་ནི་འཆད་
པར་འགྱུར་རོ། །ཞེས་གསུངས་པའི་ཕྱིར། ཡང་ཁ་ཅིག ངོ་བོ་
དང་ཁྱད་པར་ལ་ཀུན་བཏགས་པའི་ཀུན་བཏགས་རྣམས་སྐབས་་་་་
འདིའི་དངོས་བསྟན་གྱི་ཀུན་བཏགས་ཡིན་ཟེར་ན། གང་ཟག་གི་
བདག་མེད་ཀྱི་དབང་དུ་བྱས་པའི་ངོ་བོ་དང་ཁྱད་པར་ལ་ཀུན་་་་་་
བཏགས་པའི་ཀུན་བཏགས་རྣམས་སྐབས་འདིའི་དངོས་བསྟན་གྱི་་་
ཀུན་བཏགས་ཡིན་པར་ཐལ། འདོད་པའི་ཕྱིར། ཁྱབ་སྟེ། གང་
ཟག་གི་བདག་མེད་ཀྱི་དབང་དུ་བྱས་པའི་དེ་གཉིས་ཡོད་པའི་ཕྱིར་ཏེ།
གཟུགས་རུང་གཟུགས་ཞེས་པའི་སྒྲ་འཇུག་པའི་འཇུག་གཞིར་རང་སྐྱ་
ཐུབ་པའི་རྫས་ཡོད་ཀྱིས་གྲུབ་པ་དང་། གཟུགས་རུང་ལ་གཟུགས་ཀྱི་
361



བྱང་ཆུབ་ལོ་མ་དཔེ་ཚོགས།
སྐྱེ་བ་ཞེས་པའི་སྒྲ་འཇུག་པའི་འཇུག་གཞིར་རང་སྐྱ་ཐུབ་པའི་རྫས་
ཡོད་ཀྱིས་གྲུབ་པར་སྒྲོ་བཏགས་པ་རྣམས་དེར་འཇོག་པའི་ཕྱིར་ཏེ།
དེ་ལྟར་དུ་གྲུབ་པར་འཛིན་པའི་བློ་གང་ཟག་གི་བདག་འཛིན་ཡིན་
པའི་ཕྱིར། དེ་ལྟར་དུ་གྲུབ་པས་སྟོང་བ་གང་ཟག་གི་བདག་མེད་ཕྲ་
མོའི་དབང་དུ་བྱས་པའི་ཡོངས་གྲུབ་ ཡིན་ པའི་ ཕྱིར། འདོད་ན།
དེ་ཆོས་ཀྱི་བདག་མེད་ཀྱི་དབང་དུ་བྱས་པའི་ཀུན་བཏགས་ཡིན་པར་
ཐལ། འདོད་པའི་ཕྱིར། འདོད་མི་ནུས་ཏེ། བདག་མེད་ཕྲ་མོ་
གཉིས་འགལ་བའི་ཕྱིར། ཡང་ཁ་ཅིག སྐབས་འདིའི་དངོས་་་་
བསྟན་གྱི་ཀུན་བཏགས་ཡིན་ན་མེད་པས་ཁྱབ་ཟེར། ཁ་ཅིག་ཡོད་
པས་ཁྱབ་ཟེར་ན། འདི་ཉིད་ལས། གཞན་དབང་ལ་ཆོས་ཀྱི་་
བདག་ཏུ་སྒྲོ་བཏགས་པའི་ཀུན་བཏགས་འདི་ཇི་ལྟར་ཡིན་མི་ཤེས་ན་
ལུགས་འདིའི་ཆོས་ཀྱི་བདག་འཛིན་དང་ཆོས་ཀྱི་བདག་མེད་མཐའ་
ཆོད་པར་མི་ཤེས་སོ་ཞེས་གསུངས་པ་མི་འཐད་པར་ཐལ། ཀུན་
བཏགས་པའི་མཚན་ཉིད་ཅེས་པའི་དངོས་བསྟན་གྱི་གཞན་དབང་ལ
ཆོས་ཀྱི་བདག་ཏུ་སྒོ་བཏགས་པའི་སྒོ་འདོགས་ཚུལ་ཇི་ལྟར་ཡིན་མི་
ཤེས་ན་ཆོས་ཀྱི་བདག་མེད་མཐའ་ཆོད་པར་མི་ཤེས་པས་མ་ཁྱབ་པའི་
ཕྱིར། དེར་ཐལ། སྐབས་འདིའི་དངོས་བསྟན་གྱི་ཀུན་བཏགས་
ལ་གཞན་དབང་ལ་ཆོས་བདག་ཏུ་སྒྲོ་བཏགས་པ་ལྟར་དུ་གྲུབ་པ་དང་
དེ་ལ་ཆོས་བདག་ཏུ་སྒྲོ་བཏགས་པ་ཞིག་དང་གཉིས་མི་འཇོག་པའི་
ཕྱིར། དེར་ཐལ། སྐབས་འདིའི་དངོས་བསྟན་གྱི་ཀུན་བཏགས་
362



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལ་དེ་གཉིས་འཇོག་ཅིང་། དང་པོ་མེད་ལ་ཕྱི་མ་དེ་ཡོད་པའི་ཁྱད་
པར་མི་འཐད་པའི་ཕྱིར་ཏེ། དམ་བཅའ་གཉིས་པོ་རེ་རེ་ནས་འཐད་
པའི་ཕྱིར། གཞན་ཡང་། དགོངས་འགྲེལ་ལས། དེ་ལ་འདི་ལྟ་
སྟེ་དཔེར་ན། ནམ་མཁའི་མེ་ཏོག་ཇི་ལྟ་བ་དེ་ལྟར་བུར་ནི་མཚན་
ཉིད་ངོ་བོ་ཉིད་མེད་པ་ཉིད་ལྟ་བར་བྱའོ། །ཞེས་པའི་མདོ་འདིས་ནམ
མཁའི་མེ་ཏོག་མེད་པ་བཞིན་དུ་ཀུན་བཏགས་ཀྱང་མེད་པར་བསྟན་
པར་ཐལ། འདོད་པའི་ཕྱིར། འདོད་མི་རིགས་ཏེ། དེ་ལྟར་མ་
བསྟན་པར་ནམ་མཁའི་མེ་ཏོག་དེ་རྟོག་པས་བཏགས་ཙམ་ཡིན་པ་ལྟར་
ཀུན་བཏགས་ཀྱང་རྟོག་པས་བཏགས་ཙམ་ཡིན་པར་བསྟན་པའི་ཁྱད་
པར་འཐད་པའི་ཕྱིར་ཏེ། འདི་ཉིད་ལས། ཀུན་བཏགས་ནམ་
མཁའི་མེ་ཏོག་དང་འདྲ་བ་ནི་རྟོག་པས་བཏགས་ཙམ་གྱི་དཔེ་ཡིན་གྱི།
ཤེས་བྱ་ལ་མི་སྲིད་པའི་དཔེ་མ་ཡིན་ནོ། ། ཞེས་གསུངས་པའི་ཕྱིར།
གཞན་ཡང་། འདི་ཉིད་ལས། དེ་ལྟར་ན་གཟུགས་སོགས་རྟོག་
པའི་ཞེན་གཞིར་ཡིན་པ་དེ་མིང་དང་བརྡས་བཞག་པའི་ཀུན་བཏགས་
ཡིན་མོད་ཀྱང་ཚད་མས་གྲུབ་པས་དགག་མི་ནུས་ལ། དེ་ཉིད་དངོས་
པོ་དེ་དག་གི་རང་གི་མཚན་ཉིད་ཀྱིས་གྲུབ་པ་ནི་མིང་ཙམ་གྱིས་བཞག་
པའི་ཀུན་བཏགས་ཤེས་བྱ་ལ་མི་སྲིད་པ་ཡིན་པས་མིང་དང་བརྡས་
བཞག་པ་ལ་ཚད་མས་གྲུབ་མ་གྲུབ་གཉིས་ཡོད་དོ། །ཞེས་གསུངས་པ་
མི་འཐད་པར་ཐལ། དེ་ནི་མིང་དང་བརྡས་རྣམ་པར་བཞག་པ་ཡིན་
གྱི་ཞེས་པའི་སྐབས་ཀྱི་དངོས་བསྟན་གྱི་མིང་བརྡས་བཞག་ཙམ་གྱི་ཀུན་
363



བྱང་ཆུབ་ལོ་མ་དཔེ་ཚོགས།
བཏགས་ལ་ཚད་མས་གྲུབ་མ་གྲུབ་གཉིས་མི་བྱེད་པའི་ཕྱིར། དེར་
ཐལ། ཀུན་བཏགས་པའི་མཚན་ཉིད་གང་ཡིན་པའོ་ཞེས་པའི་་་་
མདོའི་ དངོས་ བསྟན་ གྱི་ ཀུན་ བཏགས་ ལ་ དེའི་ ཕྱིར། དེར་ཐལ།
དམ་བཅའ་གཉིས་རེ་རེ་ནས་འཐད་པའི་ཕྱིར། གཞན་ཡང་འདི་
ཉིད་ལས། ཕུང་བོ་ལ་སོགས་པ་གཞན་དབང་དང་དེ་ལ་ཆོས་ཀྱི་
བདག་ཏུ་སྒྲོ་བཏགས་པ་ཀུན་བཏགས་དང་དེ་དེས་སྟོང་བ་ཆོས་ཀྱི་
བདག་མེད་ཀྱི་ཡོངས་གྲུབ་ཏུ་འཇོག་པ་ཐེག་ཆེན་གྱི་མདོའི་དོན་དུ་
དགོངས་འགྲེལ་གྱིས་བཀྲལ་བའི་ཤུགས་ཀྱིས་ཞེས་པའི་ལུང་དོན་མ་
གྲུབ་པར་ཐལ། ་ ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་ཉིད་ཅེས་
པས་ཕུང་སོགས་གཞན་དབང་སྐྱེ་བ་ངོ་བོ་ཉིད་མེད་ཚུལ་དངོས་སུ་མ་
བསྟན། ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་གང་ཞེ་ན།
ཞེས་པའི་ཕུང་སོགས་ཆོས་བདག་ཏུ་སྒྲོ་བཏགས་པའི་ཀུན་བཏགས་དེ་
དངོས་སུ་མ་བསྟན་ཆོས་རྣམས་ཀྱི་དོན་དམ་པ་ངོ་བོ་ཉིད་མེད་པ་གང་
ཞེ་ན། ཞེས་པས། ཕུང་སོགས་ཆོས་བདག་ཏུ་སྒྲོ་བཏགས་པ་ལྟར་
དུ་སྒྲུབ་པས་སྟོང་པ་དེ་ཡོངས་གྲུབ་ཏུ་དངོས་སུ་མ་བསྟན་པའི་ཕྱིར།
དེར་ཐལ། བར་བས་དེ་ལྟར་དངོས་སུ་བསྟན་པའི་ཕྱིར། དེར་
ཐལ། སྐབས་འདིར་དངོས་བསྟན་གྱི་ཀུན་བཏགས་ལ་ཕུང་སོགས་
ཆོས་བདག་ཏུ་སྒྲོ་བཏགས་པ་གཅིག་མེད་པའི་ཕྱིར་ཏེ། དམ་བཅའ་
དང་བོ་འཐད་པའི་ཕྱིར། ཡང་ཁོ་ན་རེ། སྐབས་འདིར་དངོས་
བསྟན་གྱི་ཀུན་བཏགས་ཡིན་ན་ཡོད་དགོས་པར་ཐལ། དེ་ཡིན་ན་
364



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀུན་བཏགས་གང་གིས་སྟོང་བ་ཡོངས་གྲུབ་ཏུ་འཇོག་པའི་སྐབས་སུ་
མཁོ་བའི་ཀུན་བཏགས་ཡིན་དགོས་པའི་ཕྱིར་ཟེར་ན་མ་ཁྱབ། ཁྱབ་
སྟེ། མེད་ན་ཡོངས་གྲུབ་ཏུ་འཇོག་པའི་སྐབས་སུ་མི་མཁོ་བས་ཁྱབ་
པའི་ཕྱིར། དེར་ཐལ། མེད་ན་མཁོ་མི་མཁོའི་ཐ་སྙད་བྱར་མི་རུང་
བས་ཁྱབ་པའི་ཕྱིར། དེར་ཐལ། མེད་ན་མ་གཞལ་བས་ཁྱབ་པའི་
ཕྱིར་ན་མ་ཁྱབ་སྟེ། ཆོས་ཀྱི་བདག་མེད་ངེས་པ་ལ་དགག་བྱ་ཆོས་
བདག་གི་སྤྱི་བློ་ཡུལ་དུ་འཆར་དགོས། དེ་ལ་ཆོས་བདག་ཏུ་སྒོ་་་
འདོགས་ཚུལ་བློ་ཡུལ་དུ་འཆར་དགོས་པས། དགག་བྱ་ཆོས་བདག་
དང་ཆོས་བདག་ཏུ་སྒྲོ་བཏགས་པའི་ཀུན་བཏགས་གཉིས་ལ་རང་ཉིད་
གང་གིས་སྟོང་བ་ཡོངས་གྲུབ་ཏུ་འཇོག་པའི་སྐབས་སུ་མཁོ་ཞེས་བཤད་
པའི་ཕྱིར། དགག་བྱའི་དོན་སྤྱི་བློ་ཡུལ་དུ་མ་ཤར་བར། དགག་བྱ་
དེ་ བཀག་པའི་མེད་དགག་བློ་ཡུལ་དུ་འཆར་ མི་སྲིད་ པའི་ ཕྱིར་ཏེ།
སྤྱོད་འཇུག་ལས། བཏགས་པའི་དངོས་ལ་མ་རེག་པར། ། དེ་ཡི་
དངོས་མེད་འཛིན་མ་ཡིན། །ཞེས་གསུངས་པའི་ཕྱིར། ཡང་ཁ་ཅིག
རང་ཉིད་གང་གིས་སྟོང་བ་ཡོངས་གྲུབ་ཏུ་འཇོག་པའི་སྐབས་སུ་མཁོ་
བའི་ཀུན་བཏགས་ཡིན་ན། རང་ཉིད་གང་གིས་སྟོང་བ་ཡོངས་གྲུབ་
ཏུ་འཇོག་པའི་སྐབས་ཀྱི་ཀུན་བཏགས་ཡིན་དགོས་པར་ཐལ། དེའི་
སྐབས་སུ་མཁོ་བའི་ཀུན་བཏགས་ཡིན་ན། རང་ཉིད་ཀྱིས་སྟོང་བ་
ཡོངས་གྲུབ་ཡིན་དགོས་པའི་ཕྱིར། དེར་ཐལ། དེ་ཡིན་ན་རང་
ཉིད་ཀྱིས་སྟོང་བ་ཡོངས་གྲུབ་མ་ཡིན་མི་དགོས་པའི་ཕྱིར་ན་མ་ཁྱབ།
365



བྱང་ཆུབ་ལོ་མ་དཔེ་ཚོགས།
མ་གྲུབ་ན། རང་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པ་ཆོས་ཅན། དེར་ཐལ། དེའི་ཕྱིར། རྩ་བར་འདོད་
ན། རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པར་སྒྲོ་བཏགས་པ་ཆོས་ཅན། རང་ཉིད་གང་གིས་སྟོང་བ་ཡོངས་
གྲུབ་ཏུ་འཇོག་པའི་སྐབས་ཀྱི་ཀུན་བཏགས་ཡིན་པར་ཐལ། དེའི་
སྐབས་སུ་མཁོ་བའི་ཀུན་བཏགས་ ཡིན་ པའི་ ཕྱིར། ཁྱབ་པ་ཁས།
འདོད་ན། མེད་པར་ཐལ། རང་ཉིད་གང་གིས་སྟོང་བ་ཡོངས་
གྲུབ་ཏུ་འཇོག་པའི་སྐབས་ཀྱི་ཀུན་བཏགས་ཡིན་པའི་ཕྱིར། ཁྱབ་པ་
ཁས། ཡང་ཁ་ཅིག ངོ་བོ་དང་ཁྱད་པར་ལ་ཀུན་བཏགས་པའི་
ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་ཆོས་ཀྱི་བདག་མེད་
ཕྲ་མོ་ཡིན་ཟེར་ན། དེ་མི་འཐད་པར་ཐལ། དེ་ལྟར་དུ་གྲུབ་པར་
འཛིན་པ་ཆོས་ཀྱི་བདག་འཛིན་ཕྲ་མོ་མ་ཡིན་པའི་ཕྱིར། དེར་ཐལ།
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པར་སྣང་བ་དེ་རང་གི་མཚན་ཉིད་ཀྱིས་མ་གྲུབ་པ་ཆོས་ཀྱི་
བདག་མེད་ཕྲ་མོ་མ་ཡིན་པའི་ཕྱིར། དེར་ཐལ། དེ་དེ་ལྟར་དུ་གྲུབ་
པར་འཛིན་པའི་རྟོག་པའི་སྣང་བ་དེ་སྣང་བ་ལྟར་དུ་རང་གི་མཚན་
ཉིད་ཀྱིས་མ་གྲུབ་པར་རྟོགས་པས། ཆོས་ཀྱི་བདག་མེད་ཕྲ་མོ་རྟོགས་
པའི་དོན་མ་ཚང་བའི་ཕྱིར། དེར་ཐལ། མདོ་སྡེ་བས་དེ་དེ་ལྟར་དུ་
གྲུབ་པར་འཛིན་པའི་རྟོག་པའི་སྣང་བ་དེ་རང་གི་མཚན་ཉིད་ཀྱིས་
གྲུབ་པར་འཛིན་པའི་རྟོག་པ་དེ་དེ་འདྲའི་སྣང་བ་ལ་འཁྲུལ་ཤེས་སུ་
，
366



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཚད་མས་ངེས་པའི་ཕྱིར། དེར་ཐལ། མདོ་སྡེ་བས་དེ་འདྲའི་སྣང་
བ་དེ་རང་གི་མཚན་ཉིད་ཀྱིས་མ་གྲུབ་པའི་སྒྲོ་བཏགས་སུ་ངེས་པའི་
ཕྱིར། དེར་ཐལ། དེས་དེ་རང་གི་མཚན་ཉིད་ཀྱིས་མ་གྲུབ་པར་
ཚད་མས་ངེས་པའི་ཕྱིར་ཏེ། སྟོན་ཐུན་ལས། དེ་ལ་གཟུགས་་་་
སོགས་ངོ་བོ་དང་ཁྱད་པར་གྱི་ཐ་སྙད་ཀྱི་གཞིར་རང་གི་མཚན་ཉིད་
ཀྱིས་གྲུབ་པར་རྟོག་པ་ལ་སྣང་བའི་སྣང་བ་ཙམ་ནི་རང་གི་མཚན་ཉིད་
ཀྱིས་མ་གྲུབ་པའི་སྒྲོ་བཏགས་སུ་མདོ་སྡེ་བས་ཀྱང་གྲུབ་ཟིན་ ཅིང་།
རྟོག་ པ་དེ་ སྣང་ བ་ དེ་ ལ་ འཁྲུལ་ ཤེས་ སུའང་ དེས་ གྲུབ་ ཟིན་ པས།
རྟོག་པའི་སྣང་བ་དེ་རྟོག་པ་ལ་སྣང་བ་ལྟར་རང་གི་མཚན་ཉིད་ཀྱིས་
གྲུབ་པས་སྟོང་བར་རྟོགས་པ་ཆོས་ཀྱི་བདག་མེད་རྟོགས་པར་འོང་དོན་
མེད་དོ། །ཞེས་གསུངས་པའི་ཕྱིར། ཡང་ཁ་ཅིག འདི་ཉིད་ལས།
དེ་དག་གི་མང་བོ་ཞིག་མིང་དང་བརྡས་འཇོག་མི་ནུས་པའི་ཡོད་པ་
ཡིན་ཡང་། རང་གི་མཚན་ཉིད་ཀྱིས་གྲུབ་པ་མིན་ཏེ། རྟོག་བས་
བཏགས་པ་ཙམ་ཡིན་དགོས་པའི་ཕྱིར་རོ་ཞེས་པའི་ལུང་དོན་མ་གྲུབ་
པར་ཐལ། ཀུན་བཏགས་ཡིན་ན་རྟོག་པས་བཏགས་ཙམ་ཡིན་པས་
ཁྱབ་ཅིང་། མིང་བརྡས་བཞག་ཙམ་ཡིན་པས་མ་ཁྱབ་པའི་ཁྱབ་པར་
མི་འཐད་པའི་ཕྱིར་ན་མ་ཁྱབ་སྟེ། སྒྲ་རྟག་སྟོང་ལྟ་བུ་ཡང་མིང་བརྡ་
ཙམ་གྱིས་འཇོག་མི་ནུས་ཀྱང་རང་གི་མཚན་ཉིད་ཀྱིས་མ་གྲུབ་སྟེ་རྟོག་
པས་བཏགས་ཙམ་ཡིན་པའི་ཕྱིར། ཞེས་པ་ལུང་དེའི་དོན་ཡིན་པའི་
ཕྱིར། འདི་ཉིད་ཀྱི་དཀའ་འགྲེལ་ལས། ལུང་དེ་དྲངས་པའི་འཕྲོ་
367



བྱང་ཆུབ་ལོ་མ་དཔེ་ཚོགས།
དེ་མ་ཐག་ཏུ་ཞེས་སྒྲ་རྟག་སྟོང་དང་ཕུང་བོ་བདག་མེད་སོགས་སྒྲ་རྟག་
པས་སྟོང་ངོ་ཞེས་པ་དང་། ཕུང་བོ་བདག་མེད་དོ་ཞེས་པའི་ཚིག་
ཙམ་གྱིས་འཇོག་མི་ནུས་པར་གསུངས་པའི་ཕྱིར་རོ། །ཞེས་གསུངས་
པའི་ཕྱིར། དེ་ལ་ཁོ་ན་རེ། སྒྲ་རྟག་སྟོང་ཆོས་ཅན། མིང་བརྡ་
ཙམ་གྱིས་བཞག་པ་ཡིན་པར་ཐལ། མིང་བརྡས་བཞག་ཙམ་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། རང་ཞེས་བརྗོད་པའི་སྒྲ་
དང་རང་འཛིན་རྟོག་པ་གཉིས་ཀྱིས་བཞག་ཙམ་གང་ཞིག མིང་
བརྡ་ཞེས་པའི་ཚིག་ཟུར་གྱི་མིང་དེ་རྗོད་བྱེད་ཀྱི་སྒྲ་དང་། དེའི་ཚིག་
ཟུར་གྱི་བརྡ་རྟོག་པ་ལ་བྱེད་པའི་ཕྱིར། དང་བོ་གྲུབ་སྟེ། རང་
འཛིན་རྟོག་པས་བཞག་པ་ཙམ་ཡིན་པའི་ཕྱིར། རྟགས་གཉིས་སོ་སོ་
ནས་གྲུབ་སྟེ། དེ་བརྗོད་པའི་སྒྲ་དང་དེ་འཛིན་པའི་རྟོག་པ་གཉིས་
རང་ཡུལ་ལ་འཇུག་པར་མཚུངས་པའི་ཕྱིར་དང༌། དེ་རྟོག་པས་
བཏགས་ཙམ་ཡིན་པའི་ཕྱིར་རོ། །འདོད་མི་རིགས་ཏེ། སྒྲ་རྟག་
སྟོང་དུ་སྒྲུབ་པའི་རྟགས་ཡང་དག་དང་རྗེས་དཔག་འཇུག་པ་ལ་དོན་
ཡོད་པའི་ཕྱིར། གོང་གི་མ་ཁྱབ་མཚམས་ལ་ཁོ་རང་ལ་སངས་རྒྱས་
ཀྱི་བསྟན་པ་ཆོས་ཅན། མདོ་སྡེ་བ་ཁོ་ནས་འཛིན་པར་ཐལ། མདོ་
སྡེ་བས་འཛིན་པ་ཁོ་ན་ཡིན་པའི་ཕྱིར། དེས་འཛིན་པའི་ཕྱིར་ཏེ།
གྲུབ་མཐའ་སྨྲ་བ་བཞི་ཀས་འཛིན་པའི་ཕྱིར། རྩ་བར་འདོད་མི་
རིགས་ཏེ། སེམས་ཙམ་པས་ཀྱང་འཛིན་པའི་ཕྱིར་རོ། །གཞན་་་
ཡང་། ཉན་ཐོས་སྡེ་བའི་སྒྲོ་བཏགས་འབའ་ཞིག་ཡིན་ན་ཉན་ཐོས་
368



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྡེ་བ་འབའ་ཞིག་གིས་སྒྲོ་བཏགས་ཡིན་དགོས་པར་ཐལ། མིང་་་་
བརྡས་བཞག་ཙམ་ཡིན་ན་མིང་བརྡ་ཙམ་གྱིས་བཞག་པ་ཡིན་དགོས་
པའི་ཕྱིར། རྟགས་ཁས། འདོད་ན། ལྷག་མེད་མྱང་འདས་ཀྱི་
སྐབས་སུ་བེམ་རིག་རྒྱུན་ཆད་པ་ཆོས་ཅན། དེར་ཐལ། དེའི་ཕྱིར།
ཁྱབ་པ་ཁས། རྟགས་གྲུབ་སྟེ། རྣམ་བཤད་ལས། འདིར་ལྷག་
མེད་མྱང་འདས་ཀྱི་སྐབས་སུ་བེམ་རིག་རྒྱུན་ཆད་ལ་འདོད་པ་མི་་་༌་
རིགས་ཏེ། ཉན་ཐོས་སྡེ་བའི་སྒྲོ་བཏགས་འབའ་ཞིག་ཡིན་པའི་ཕྱིར་
དང༌། ཞེས་གསུངས་པའི་ཕྱིར། འདོད་ན། ཉན་ཐོས་སྡེ་བ་ཁོ་
ནས་ཁས་ལེན་པར་ཐལ། འདོད་པའི་ཕྱིར། འདོད་མི་རིགས་ཏེ།
ལུང་གི་རྗེས་འབྲང་གི་སེམས་ཙམ་པ་ཕལ་ཆེར་གྱིས་ཀྱང་འདོད་པའི་
ཕྱིར། གཞན་ཡང་། ཕྱི་དོན་ཆོས་ཅན། ཉན་ཐོས་སྡེ་བ་འབའ་
ཞིག་གི་སྒྲོ་འདོགས་སུ་ཐལ། ཉན་ཐོས་སྡེ་བའི་སྒྲོ་བཏགས་འབའ་
ཞིག་ཡིན་པའི་ཕྱིར། དེར་ཐལ། དེས་སྒྲོ་བཏགས་པ་ཁོ་ན་ཡིན་
པའི་ ཕྱིར་ ཏེ། དེས་ སྒྲོ་ བཏགས་ པ་ ཡིན་ པའི་ ཕྱིར། ཁྱབ་ སྟེ།
དེའི་ཁས་ལེན་ཡིན་ན་དེའི་ཁས་ལེན་ཁོ་ན་ཡིན་དགོས་པའི་ཕྱིར་ཏེ།
ཡོད་ན་ཡོད་པ་ཁོ་ན་ཡིན་དགོས་པའི་ཕྱིར། བུམ་པ་ཡོད་པ་ཁོ་ན་
ཡིན་པའི་ཕྱིར་ཏེ། དེ་ཡོད་པ་གང་ཞིག མེད་པ་མ་ཡིན་པའི་ཕྱིར།
རྩ་བར་འདོད་མི་རིགས་ཏེ། ཐལ་འགྱུར་བས་ཀྱང་སྒྲོ་བཏགས་པའི་
ཕྱིར་ཏེ། དེས་ཕྱི་དོན་བཞེད་པའི་ཕྱིར་རོ། །གཉིས་པ་རང་ལུགས་
ནི། གཟུགས་ སོགས་རང་འཛིན་རྟོག་པའི་ཞེན་གཞིར་རང་གི་་་་
369



མས
བྱང་ཆུབ་ལ་མ་དཔེ་ཚོགས།
མཚན་ཉིད་ཀྱིས་གྲུབ་པར་སྒྲོ་བཏགས་པ་ཆོས་ཅན། ཁྱོད་ལ་མཚན་
ཉིད་ངོ་བོ་ཉིད་མེད་པ་ཞེས་བརྗོད་པའི་རྒྱུ་མཚན་ཡོད་དེ། སྒྲུབ་
ཕྱོགས་ནས་མིང་བརྡས་བཞག་ཙམ་ཡིན་ཅིང་། དགག་ཕྱོགས་ནས་
རང་གི་མཚན་ཉིད་ཀྱིས་མ་གྲུབ་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར། གསུམ་པ་རྩོད་པ་སྤོང་བ་ལ་ཁོ་ན་རེ། དེའི་ཕྱིར་དེ་ནི་
མཚན་ཉིད་ངོ་བོ་ཉིད་མེད་པ་ཉིད་ཅེས་བྱའོ། ། ཞེས་པའི་དངོས་་
བསྟན་གྱི་མཚན་ཉིད་ངོ་བོ་ཉིད་མེད་པའི་དོན་ཆོས་ཀྱི་བདག་མེད་ཕྲ་
མོ་ལ་བྱེད་མི་རིགས་པར་ཐལ། རང་གི་མཚན་ཉིད་ཀྱིས་རྣམ་པར་
གནས་པ་ནི་མ་ཡིན་པས་ཞེས་པའི་དངོས་བསྟན་གྱི་རང་གི་མཚན་
ཉིད་ཀྱིས་མི་གནས་པའི་དོན་ཆོས་ཀྱི་བདག་མེད་ཕྲ་མོ་ལ་མི་བྱེད་པའི་
ཕྱིར་ན་མ་ཁྱབ་སྟེ། སྔ་མའི་མེད་རྒྱུ་དེ་ཤེས་བྱ་ལ་མི་སྲིད་ཕྱི་མའི་དེ་
ཡོད་པའི་ཕྱིར། དང་བོ་གྲུབ་སྟེ། བརྟག་པ་མཐའ་བཟུང་བྱས་ན་
དེ་ནི་མཚན་ཉིད་ངོ་བོ་ཉིད་མེད་པ་ཉིད་ཅེས་བྱའོ། །ཞེས་པའི་དངོས་
བསྟན་གྱི་མཚན་ཉིད་ངོ་བོ་ཉིད་ཡིན་ན། རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པ་དང་དེར་རང་ངོས་ནས་གྲུབ་
པ་རྣམས་ཡིན་པས་ ཁྱབ་ པའི་ཕྱིར། རྩ་རྟགས་གཉིས་པ་གྲུབ་སྟེ།
གཞན་དབང་ཡོངས་གྲུབ་གཉིས་ལ་རང་གི་མཚན་ཉིད་ཀྱིས་རྣམ་པར་
གནས་པ་ནི་མ་ཡིན་པས་ཞེས་པའི་དངོས་བསྟན་གྱི་རང་གི་མཚན་
ཉིད་ཀྱིས་གནས་པའི་དོན་གྲུབ་པའི་ཕྱིར། དེར་ཐལ། རྟོག་པས་
བཏགས་ཙམ་མ་ཡིན་པར་རང་གི་མཚན་ཉིད་ཀྱིས་གྲུབ་པ་དེ་དེའི་
370



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྐབས་གྱི་མི་གནས་རྒྱུའི་རང་མཚན་དེར་ཡོད་པའི་དོན་ཡིན་པའི་ཕྱིར།
དེར་ཐལ། མིང་བརྡས་བཞག་ཙམ་དེ་དེའི་སྐབས་ཀྱི་མི་གནས་རྒྱུའི་
རང་གི་མཚན་ཉིད་ཀྱིས་མེད་པའི་དོན་ཡིན་པའི་ཕྱིར། འདི་ཉིད་
ལས། འདིར་ཡོད་མེད་བསྟན་ཚོད་ནི་མིང་དང་བརྡ་ལ་ལྟོས་ནས་
བཞག་མ་བཞག་ཡིན་ལ། ཞེས་གསུངས་པ་གང་ཞིག འདིར་་
ཞེས་པ་དེ་རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་པས་
ཞེས་པའི་སྐབས་འདིར་ཞེས་འཆད་རིགས་ པའི་ཕྱིར་ཏེ། སྐབས་
འདིའི་མིང་བརྡས་བཞག་ཙམ་ལ་ཡོད་པས་མ་ཁྱབ་ཅིང༌། དེ་ལ་
ཡོད་མེད་གཉིས་འབྱེད་པའི་ཕྱིར་ཏེ། འདི་ཉིད་ལས། བཞག་པ་
ལ་ཡང་ཡོད་པས་མ་ཁྱབ་ཅིང་། །ཞེས་གསུངས་པའི་ཕྱིར། དེ་ལ་ཁོ་
ན་རེ། ཐལ་འགྱུར་བ་དང་སེམས་ཙམ་པ་གཉིས་ཀས་ཀུན་བཏགས་
མིང་བརྡས་བཞག་ཙམ་དུ་འཇོག་ལུགས་མཐུན་པར་ཐལ། དེ་་་
གཉིས་ཀས་མིང་བརྡས་བཞག་ཙམ་དུ་འཇོག་པར་མཐུན་པའི་ཕྱིར་ན་
མ་ཁྱབ། རྟགས་གྲུབ་སྟེ། དེ་གཉིས་ཀས་དེར་འཇོག་པའི་ཕྱིར།
དེར་ཐལ། སེམས་ཙམ་པས་དེར་འཇོག་པ་གང་ཞིག ཐལ་་་་་
འགྱུར་བས་དེར་འཇོག་ པའི་ཕྱིར། རྩ་བར་འདོད་ མི་རིགས་ཏེ།
དེ་གཉིས་ཀས་དེར་འཇོག་པར་མིང་མཐུན་ཀྱང་དོན་མི་མཐུན་པའི་
ཕྱིར། དེར་ཐལ། སེམས་ཙམ་པས་མིང་བརྡས་བཞག་ཙམ་གྱི་
སྒྲས་རང་ངོས་ནས་གྲུབ་པ་མི་གཅོད་པར་བཞེད་པ་གང་ཞིག ཐལ་
འགྱུར་ བས་ དེ་ གཅོད་ པར་ བཞེད་ པའི་ ཕྱིར། དང་ བོ་ གྲུབ་ སྟེ།།
371



བྱང་ཆུབ་ལོ་མ་དཔེ་ཚོགས།
-
-
སེམས་ཙམ་པས་ཀུན་བཏགས་དེ་རྟོག་པས་བཏགས་ཙམ་དང་རང་
ངོས་ནས་གྲུབ་པ་དང་རང་བཞིན་གྱིས་གྲུབ་པ་དང་རང་གི་གནས་
ཚོད་ཀྱི་དབང་གིས་གྲུབ་པ་རྣམས་ཡིན་པར་ཁས་ལེན་པའི་ཕྱིར་ཏེ།
དེས་དེ་རང་གི་མཚན་ཉིད་ཀྱིས་མ་གྲུབ་ཅེས་པ་ནི་བདེན་པར་མེད་
པའི་དོན་ཡིན་གྱི་རང་བཞིན་གྱིས་མེད་པ་སོགས་ཀྱི་དོན་མ་ཡིན་པའི་
ཕྱིར། མ་གྲུབ་ན། ཀུན་བཏགས་ཆོས་ཅན། རང་བཞིན་གྱིས་
མེད་ པར་ ཐལ། རང་ གི་ མཚན་ ཉིད་ ཀྱིས་ མ་ གྲུབ་ པའི་ ཕྱིར།
འདོད་ ན། གཏན་ ནས་ མེད་ པར་ ཐལ། འདོད་ པའི་ ཕྱིར།
འདོད་ན། མིང་གིས་བཏགས་པའི་བཏགས་ཡོད་ཤེས་བྱ་ལ་མི་སྲིད་
པར་ ཐལ། འདོད་ པའི་ ཕྱིར། འདོད་ ན། གཞི་ གྲུབ་ ན།
བདེན་གྲུབ་ཀྱི་རྫས་ཡོད་ཡིན་པས་ཁྱབ་པར་ཐལ། འདོད་པའི་ཕྱིར།
དེ་སྐད་དུ་སྟོང་ཐུན་ལས། དེ་ལ་ཀུན་བཏགས་རང་གི་མཚན་ཉིད་
ཀྱིས་མེད་ཅེས་པའི་དོན་ནི་བདེན་པར་མེད་ཅེས་པའི་དོན་ཡིན་ཏེ།
དེ་མ་ཡིན་ན་གཏན་ནས་མེད་པའི་དོན་དུ་འཆད་དགོས་ལ་དེ་ལྟ་ན་
ཀུན་བཏགས་ཤེས་བྱ་ལ་མི་སྲིད་པས་གཞི་གྲུབ་ན་རྫས་ཡོད་ཡིན་པས་
ཁྱབ་པར་ཐལ་ལོ། །ཞེས་གསུངས་པའི་ཕྱིར། རྩ་རྟགས་གཉིས་པ་
གྲུབ་སྟེ། ཐལ་འགྱུར་བས་ཡོད་པ་རྣམས་མིང་གི་ཐ་སྙད་ ཕར་་་་་
བཏགས་ཙམ་གྱིས་མ་ཚིམ་པར་གྲུབ་མ་གྲུབ་དཔྱད་པའི་དཔྱད་མཐར་
མི་རྙེད་པར་བཞེད་པས་རང་གི་མཚན་ཉིད་ཀྱིས་གྲུབ་པ་དང་རང་
བཞིན་གྱིས་གྲུབ་པ་སོགས་ལ་ཁྱད་པར་མི་འབྱེད་ཀྱང་། སེམས་ཙམ་
372



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པས་དེ་ཙམ་གྱིས་མཚན་གཞིར་གྲུབ་མ་གྲུབ་དཔྱད་པའི་དཔྱད་མཐར་
རྙེད་པར་བཞེད་པས་ན་རང་བཞིན་གྱིས་གྲུབ་པ་སོགས་ཆོས་ཐམས་
ཅད་ལ་ཁྱད་པར་མེད་པར་ཁས་ལེན་ཀྱང་རང་གི་མཚན་ཉིད་ཀྱིས་
གྲུབ་པའི་དོན་དེ་ཙམ་གྱིས་གྲུབ་པར་ཁས་མི་ལེན་པའི་ཁྱད་པར་་་་
འཐད་པའི་ཕྱིར་ཏེ། དེ་གཉིས་ཀྱི་ལུགས་ཀྱི་རང་གི་མཚན་ཉིད་ཀྱིས་
གྲུབ་པའི་ཚད་སོ་སོར་བཞག་ཏུ་ཡོད་པའི་ཕྱིར། མ་གྲུབ་ན། ཐལ་
འགྱུར་བའི་ལུགས་ལ་སེམས་ཙམ་པའི་ལུགས་ཀྱི་ཀུན་བཏགས་རང་གི་
མཚན་ཉིད་ཀྱིས་མ་གྲུབ་པར་རྟོགས་ན་སྟོང་ཉིད་རྟོགས་པས་ཁྱབ་པར་
ཐལ་ལོ། །འདི་ཉིད་ལས། འཇོག་ལུགས་ཀྱང་ཐལ་འགྱུར་བས་ཡོད་
པ་རྣམས་མིང་གི་ཐ་སྙད་ཀྱི་དབང་གིས་བཞག་པ་དང་ཆེས་མི་མཐུན་
པས་རང་གི་མཚན་ཉིད་ཀྱིས་ཡོད་མེད་ཀྱི་དོན་ཡང་མི་མཐུན་ནོ། །
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། རང་གི་གནས་ཚོད་
ཀྱི་དབང་གིས་གྲུབ་པ་རང་གི་མཚན་ཉིད་ཀྱིས་གྲུབ་པའི་དོན་ཡིན་
པར་ཐལ། རང་འཛིན་རྟོག་པའི་ཞེན་གཞིར་རང་གི་གནས་ཚོད་ཀྱི་
དབང་གིས་གྲུབ་པར་སོང་བ་དེ་རང་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་པར་སོང་བའི་དོན་ཡིན་པའི་ཕྱིར་ན་མ་ཁྱབ།
རྟགས་གྲུབ་སྟེ། འདི་ཉིད་ལས། དོན་སྨྲ་གཉིས་ཀྱིས་གཟུགས་
སོགས་རྟོག་པའི་ཞེན་གཞི་དང་བརྡ་འདོགས་པའི་གནས་སུ་རང་་་་
མཚན་གྱིས་གྲུབ་ པ་ ཁེགས་ན་དེ་དག་ཡོད་པར་འཇོག་མི་ཤེས་ཏེ།
ཚད་ མ་ པ་ ལ་ གྲགས་ པའི་ རང་ མཚན་ མ་ ཡིན་ནོ། ། ཞེས་ པ་ དང་།
373



བྱང་ཆུབ་ལོ་མ་དཔེ་ཚོགས།
སྟོང་ཐུན་ལས། ནམ་མཁའ་དང་མྱང་འདས་སོགས་ཞེས་པ་ནས།
སེམས་ཙམ་པ་ལྟར་ན་མདོ་སྡེ་པས་དེ་ལ་རང་མཚན་གྱི་དོན་ཁས་་་
བླངས་པར་སོང་བའི་དོན་དེ་འདི་རྟོགས་པ་ ཤིན་ཏུ་གནད་ཆེ་བར་
ཡོད་དོ། ། ཞེས་གསུངས་པའི་ཕྱིར། ཡང་ཁ་ཅིག སེམས་ཙམ་
པའི་ལུགས་ཀྱི་རང་མཚན་གྱིས་གྲུབ་པར་འཛིན་པའི་བློ་ཡིན་ན་ཐལ་
འགྱུར་བའི་ལུགས་ཀྱི་རང་མཚན་གྱིས་གྲུབ་པར་འཛིན་པའི་བློ་ཡིན་
པས་ཁྱབ་པ་དེ། འདི་ཉིད་ལས། འོན་ཀྱང་འདིའི་རང་མཚན་
གྱིས་ཡོད་པར་འཛིན་པ་ཡོད་ན་ཐལ་འགྱུར་བའི་རང་མཚན་གྱིས་གྲུབ་
པར་འཛིན་པ་ཡང་ཡོད་ལ་ཞེས་པའི་ལུང་དོན་ཡིན་ཟེར་ན། འོ་ན་
ཀུན་བཏགས་མིང་བརྡས་བཞག་ཙམ་མ་ཡིན་པར་རང་ངོས་ནས་གྲུབ་
པར་འཛིན་པའི་བློ་ཡིན་ན། ཀུན་བཏགས་རང་ངོས་ནས་གྲུབ་པར་
འཛིན་པའི་བློ་ཡིན་པས་ཁྱབ་པར་ཐལ། དམ་བཅའ་འཐད་པའི་
ཕྱིར། འདོད་མི་རིགས་ཏེ། བློ་སྔ་མ་ལོག་ཤེས་དང་། བློ་ཕྱི་མ་
བློ་དོན་མཐུན་ཡིན་པའི་ཕྱིར། དང་པོ་གྲུབ་སྟེ། དེ་མིང་བརྡས་
བཞག་ཙམ་མ་ཡིན་པར་རང་ངོས་ནས་མ་གྲུབ་པའི་ཕྱིར། གཉིས་པ་
གྲུབ་སྟེ། དེ་རང་ངོས་ནས་གྲུབ་པའི་ཕྱིར། གཉིས་པ་རང་ལུགས་
ནི། ཤེས་པ་གང་གིས་སེམས་ཙམ་པ་འདིའི་ལུགས་ཀྱི་རང་མཚན་
གྱིས་གྲུབ་པར་འཛིན་ན། ཤེས་པ་དེའི་འཛིན་ཚུལ་ལ་ཐལ་འགྱུར་
བའི་ལུགས་ཀྱི་རང་མཚན་གྱིས་གྲུབ་པར་འཛིན་པའི་འཛིན་ཚུལ་ཚང་
བ་དེ། འོན་ཀྱང་ཞེས་སོགས་ཀྱི་ལུང་དོན་ཡིན་ནོ། །གསུམ་པ་རྩོད་
--
374



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པ་སྤོང་བ་ལ་ཁོ་ན་རེ། ཀུན་བཏགས་མིང་བརྡས་བཞག་ཙམ་མ་
ཡིན་པར་རང་ངོས་ནས་གྲུབ་པར་འཛིན་པའི་བློ་དེའི་འཛིན་ཚུལ་ལ་
ཀུན་བཏགས་རང་ངོས་ནས་གྲུབ་པར་འཛིན་པའི་འཛིན་ཚུལ་ཚང་
བར་ཐལ། ལུང་དོན་འཐད་པའི་ཕྱིར། འདོད་ན། ཀུན་་་་་
བཏགས་རྟོག་པས་བཏགས་ཙམ་མ་ཡིན་པར་རང་ངོས་ནས་གྲུབ་པར་
འཛིན་པའི་བློ་དེ་ཀུན་བཏགས་རང་ངོས་ནས་གྲུབ་པར་འཛིན་པའི་བློ་
ཡིན་པར་ཐལ། འདོད་པའི་ཕྱིར་ན་མ་ཁྱབ། ཁོ་རང་ལ། གང་
ཟག་རྟག་གཅིག་རང་དབང་ཅན་དུ་གྲུབ་པར་འཛིན་པའི་བློ་དེ་གང་
ཟག་རྟག་པར་འཛིན་པའི་བློ་ཡིན་པར་ཐལ། བློ་དེའི་འཛིན་ཚུལ་ལ་
གང་ཟག་རྟག་པ་ཆ་ཤས་མེད་པའི་གཅིག་པུ་ལྟོས་མེད་ཀྱི་རང་དབང་
ཅན་དུ་འཛིན་པའི་འཛིན་ཚུལ་གསུམ་ཚང་བའི་ཆ་ནས། དེའི་ཞེན་
ཡུལ་ལ་ཁྱད་ཆོས་གསུམ་ལྡན་གྱི་བདག་ཅེས་བཤད་པའི་ཕྱིར། གོ་
ཐོབ་རགས་པར་བྱས་འདུག་གོ། རྩ་བར་འདོད་ན། མཐར་་་་་
འཛིན་གྱི་ལྟ་བ་ཡིན་པར་ཐལ། འདོད་པའི་ཕྱིར། འདོད་མི་་་
རིགས་ཏེ། གང་ཟག་གི་བདག་འཛིན་རགས་ པ་ ཡིན་པའི་ཕྱིར།
དེས་ན་སེམས་ཙམ་པའི་རྒྱུད་ལ་གཞི་ཀུན་བཏགས་ཀྱི་ཆོས་འགའ་ཞིག་
སྔ་མ་སེམས་ཙམ་པ་རང་ཉིད་ཀྱིས་འདོད་པ་ལྟར་རང་གི་མཚན་ཉིད་
ཀྱིས་གྲུབ་པར་འཛིན་པ་མེད་ཀྱང་། ཕྱི་མ་ཐལ་འགྱུར་བས་འདོད་
པ་ལྟར་གྱི་རང་གི་མཚན་ཉིད་ཀྱིས་གྲུབ་པར་འཛིན་པ་ནི་ཡོད་དེ།
སེམས་ཙམ་པས་ཀུན་བཏགས་རྟོག་པས་བཏགས་ཙམ་མ་ཡིན་པར་
375



བྱང་ཆུབ་ལོ་མ་དཔེ་ཚོགས།
རང་ངོས་ནས་གྲུབ་པར་མི་འདོད་ཀྱང་ཀུན་བཏགས་རང་ངོས་ནས་
གྲུབ་པར་འདོད་པའི་ཕྱིར། འདི་ཉིད་ལས། གཞི་འགའ་ཞིག་སྔ་
མ་ལྟར་མི་འཛིན་ཀྱང་ཕྱི་མ་ལྟར་འཛིན་པ་ནི་ཡོད་དོ། །ཞེས་གསུངས་
པའི་ཕྱིར། ཡང་ཁ་ཅིག སྐབས་འདིར་དངོས་བསྟན་གྱི་ངོ་བོ་
ཉིད་མེད་པ་གསུམ་པོ་གང་གི་ཡང་ངོ་བོ་ཉིད་མེད་པ་ཞིག་ཡོངས་གྲུབ་
ཏུ་འཇོག་མི་རིགས་པར་ཐལ། མཚན་ཉིད་ངོ་བོ་ཉིད་མེད་པ་དེ་མ་
ཡིན་པ་གང་ཞིག གཞན་གཉིས་མ་ཡིན་པའི་ཕྱིར་ན། རྟགས་
དང་བོ་མ་གྲུབ། བྱས་པ་ལ་ཁོ་ན་རེ། དེ་ཀུན་བཏགས་མ་ཡིན་
པར་ཐལ། འདོད་པའི་ཕྱིར། འདོད་མི་ནུས་ཏེ། ཀུན་བཏགས་
པའི་མཚན་ཉིད་གང་ཡིན་པའོ། །ཞེས་གསུངས་པའི་ཕྱིར་ན་མ་ཁྱབ་
སྟེ། ལུང་དེས་ཀུན་བཏགས་དེ་མེད་རྒྱུའི་ངོ་བོའམ་ངོ་བོ་ཅན་དུ་
བསྟན་ཙམ་ཡིན་པའི་ཕྱིར། དེས་ན་མཚན་ཉིད་གསུམ་དང་ངོ་བོ་
ཉིད་མེད་པ་གསུམ་མི་གཅིག་ཏེ། མཚན་ཉིད་གསུམ་ནི་ཡོན་ཏན་
འབྱུང་གནས་ཀྱི་ལེའུ་ལས། ཆོས་རྣམས་ཀྱི་མཚན་ཉིད་གསུམ་ནི་
འདི་དག་ཡིན་ཏེ། གསུམ་གང་ཞེ་ན། ཀུན་བཏགས་པའི་མཚན་
ཉིད་དང་གཞན་ གྱི་དབང་གི་མཚན་ཉིད་དང་ཡོངས་སུ་གྲུབ་པའི་
མཚན་ཉིད་དོ། ། ཡོན་ཏན་འབྱུང་གནས་དེ་ལ་ཆོས་རྣམས་ཀྱི་ཀུན་
བཏགས་པའི་མཚན་ཉིད་གང་ཞེ་ན་ཇི་ཙམ་དུ་རྗེས་སུ་ཐ་སྙད་་་་་་
གདགས་པའི་ཕྱིར། མིང་དང་བརྡས་ཆོས་རྣམས་ཀྱི་ངོ་བོ་ཉིད་དམ་
བྱེ་བྲག་རྣམ་པར་བཞག་པ་གང་ཡིན་པའོ། །ཞེས་དང་། དེ་ལ་ཆོས་
376



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྣམས་ཀྱི་གཞན་གྱི་དབང་གི་མཚན་ཉིད་གང་ཞེ་ན། ཆོས་རྣམས་ཀྱི་
རྟེན་ཅིང་འབྲེལ་བར་འབྱུང་བ་ཉིད་དོ། །ཞེས་པ་དང་། དེ་ལ་ཆོས་
རྣམས་ཀྱི་ཡོངས་སུ་གྲུབ་པའི་མཚན་ཉིད་གང་ཞེ་ན། ཆོས་རྣམས་ཀྱི་
དེ་བཞིན་ཉིད་གང་ཡིན་པ་དེ། ཞེས་གསུངས་པ་ལྟར་དང༌། ངོ་བོ་
ཉིད་མེད་པ་གསུམ་ནི་དོན་དམ་ཡང་དག་འཕགས་ངས་ཆོས། ཞེས་
སོགས་ལྟར་ཡིན་པའི་ཕྱིར་རོ། ། སའི་དངོས་གཞིར་ཡང་འདི་དག་སོ་
སོར་བཤད་དོ། །
གཉིས་པ་སྐྱེ་བ་ངོ་བོ་ཉིད་མེད་པ་བཤད་པ་ལ། ཆོས་རྣམས་
ཀྱི་ སྐྱེ་ བ་ ངོ༌ བོ་ ཉིད་ མེད་ པ་ གང་ ཞེ་ ན། ཞེས་ སོགས་ གསུངས།
འདིའི་མཐའ་དཔྱད་པ་ལ་དགག་བཞག་སྤང་གསུམ། དང་བོ་ལ་ཁ་
ཅིག་ན་རེ། གཞན་དབང་ལས་སྐྱེ་བ་དེ་སྐབས་འདིའི་མེད་རྒྱུའི་སྐྱེ་
བའི་ངོ་བོ་ཡིན་ཟེར་ན། འོ་ན་མེད་རྒྱུའི་སྐྱེ་བ་དེ་གཞན་དབང་ལས་
སྐྱེ་བ་ཞིག་ལ་བྱེད་པར་ཐལ། འདིའི་སྐྱེ་བ་དེ་གཞན་དབང་ལས་
གཞན་དབང་སྐྱེ་བ་ལ་བྱེད་པའི་ཕྱིར་ཏེ། དམ་བཅའ་འཐད་པའི་
ཕྱིར། འདོད་ན། འདིའི་སྐྱེ་བ་དེ་འདུས་བྱས་ཀྱི་ཆོས་ཞིག་ལས་སྐྱེ་
བ་ལ་བྱེད་པར་ཐལ། འདོད་པའི་ཕྱིར། གཞན་ཡང་། དེ་མི་
འཐད་པར་ཐལ། འདིའི་སྐྱེ་བ་ངོ་བོ་ཉིད་མེད་པའི་མེད་རྒྱུའི་སྐྱེ་བ་
བདག་ཉིད་ཀྱི་དབང་གིས་སྐྱེ་བ་ལ་བྱེད་པ་གང་ཞིག འདིའི་དོན་
དང་རང་དབང་གིས་སྐྱེ་བ་དང་རྒྱུ་མེད་ལས་སྐྱེ་བ་དང་ངོ་བོ་ཉིད་ཀྱིས་
སྐྱེ་བ་དང་འདོད་རྒྱལ་དུ་སྐྱེ་བ་རྣམས་ཀྱི་གོ་དོན་གཅིག་ལ་བྱེད་པའི་
，
377



བྱང་ཆུབ་ལོ་མ་དཔེ་ཚོགས།
ཕྱིར། དང་བོ་གྲུབ་སྟེ། མདོ་འདིའི་ཆོས་རྣམས་ཀྱི་སྐྱེ་བ་ངོ་བོ་ཉིད་
མེད་པ་ཉིད་ཅེས་གསུངས་པའི་མེད་རྒྱུའི་སྐྱེ་བའི་ངོ་བོ་དེ་དང་། ངོ་
བོ་ཉིད་ཀྱིས་སྐྱེ་བ་གཉིས་ཀ་རྒྱུ་རྐྱེན་ལ་མ་ལྟོས་པར་བདག་ཉིད་གཅིག་
པའི་རྒྱུ་ལས་སྐྱེ་བ་ལ་བྱེད་པའི་ཕྱིར་ཏེ། མདོ་ལས། བདག་ཉིད་
ཀྱིས་མ་ཡིན་པས། ཞེས་གསུངས་པའི་ཕྱིར་དང་། འདི་ཉིད་ལས།
གཞན་དབང་ལ་མེད་རྒྱུའི་སྐྱེ་བའི་ངོ་བོའི་ངོ་བོ་ཉིད་ཀྱིས་སྐྱེ་བ་ནི་
བདག་ཉིད་ཀྱིས་མིན་པས་ཞེས་གསུངས་པས་བདག་ཉིད་ཀྱི་སྐྱེ་་་་་
བའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། དེ་རྣམས་ཀྱི་
དོན་རང་གི་རྒྱུ་ཡོད་པའམ་མེད་ཀྱང་རུང་དེའི་སྐྱེད་པ་ལ་མ་ལྟོས་པར་
སྐྱེ་བ་ལ་བྱེད་པའི་ཕྱིར། དེར་ཐལ། དེ་དེ་ལ་བྱས་ནས་དེ་ལྟར་སྐྱེ་
བ་མེད་པ་དེ་གཞན་དབང་ལ་སྐྱེ་བ་ངོ་བོ་ཉིད་མེད་པའི་དོན་དུ་བསྡུ་
བར་བཤད་པའི་ཕྱིར་ཏེ། སྐྱེ་བ་ངོ་བོ་ཉིད་མེད་པའི་དོན་བསྡུ་བར་
འཆད་པ་ན་འདུ་བྱེད་རྣམས་ཆོས་ཅན། སྐྱེ་བ་ངོ་བོ་ཉིད་མེད་པ་
ཡིན་ཏེ། རང་དབང་གིས་མི་སྐྱེ་ལ། རང་གི་རྒྱུ་རྐྱེན་གྱི་སྟོབས་ཀྱིས་
སྐྱེས་པའི་ཕྱིར་ཏེ། རྟེན་འབྲེལ་ཡིན་པའི་ཕྱིར། ཞེས་བཤད་པའི་
ཕྱིར། འདི་ཉིད་ལས། དེ་ན་རང་དབང་གི་སྐྱེ་བ་མ་ཡིན་ཏེ།
བསྡུ་བ་ལས། འདུ་བྱེད་རྣམས་ནི་རྟེན་ཅིང་འབྲེལ་བར་འབྱུང་བ་
ཡིན་པའི་ཕྱིར། རྐྱེན་གྱི་སྟོབས་ཀྱིས་སྐྱེ་བ་ཡིན་གྱི་རང་མི་སྐྱེ་བ་ནི་སྐྱེ་
བ་ངོ་བོ་ཉིད་མེད་པ་ཉིད་ཅེས་བྱའོ། ། ཞེས་གསུངས་པ་ལྟར་རོ། །
ཞེས་གསུངས་པའི་ཕྱིར། ཡང་ཁ་ཅིག སྐྱེ་བ་ངོ་བོ་ཉིད་མེད་པའི་
378



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དོན་དོན་དམ་པར་རང་གི་མཚན་ཉིད་ཀྱིས་གྲུབ་པའི་སྐྱེ་བ་མེད་པ་ལ་
བྱེད་པར་ཐལ། ངོ་བོ་ཉིད་མེད་པར་སྨྲ་བ་ཐལ་རང་གཉིས་ཀྱིས་དེ་
ལྟར་བཤད་པའི་ཕྱིར་ན་མ་ཁྱབ་ཅིང་། འདོད་མི་རིགས་ཏེ། དེ་
གཉིས་ཀྱིས་དེ་བཤད་པའི་ལུགས་གཅིག་དང་སྔར་བཤད་པ་ལྟར་ངོ་བོ་
ཉིད་མེད་པའི་ལུགས་གཉིས་ཡོད་པ་ལས། འདིར་ཐལ་རང་དེ་་
གཉིས་ཀྱི་བཤད་པ་ལྟར་ཁས་མི་ལེན་པའི་ཕྱིར་ཏེ། གཞན་དབང་
དོན་དམ་པར་རང་གི་མཚན་ཉིད་ཀྱིས་གྲུབ་པའི་སྐྱེ་བ་ཡིན་པའི་ཕྱིར་
ཏེ། རྟོག་པས་བཏགས་ཙམ་མ་ཡིན་པར་རང་ངོས་ནས་སྐྱེ་བ་ཡིན་
པའི་ཕྱིར་ཏེ། གཞན་དབང་སྐྱེ་བ་བློ་འཁྲུལ་བའི་ངོ་བོ་ཙམ་དང་།
རྟོག་པས་བཏགས་ཙམ་ལ་སྐྱེ་བ་མི་འདོད་པའི་ཕྱིར་ཏེ། འདི་ཉིད་
ལས། འོན་ཀྱང་མིང་དང་བརྡས་བཞག་པ་ཙམ་ཡིན་ཕྱིན་ཆད་དེ་ལ་
རྒྱུ་འབྲས་མི་རུང་བར་འདི་བས་འདོད་དོ། །ཞེས་པ་དང༌། གཞན་
དབང་ལ་རང་བཞིན་གྱི་སྐྱེ་བ་དེ་འདྲའི་ངོ་བོ་ཉིད་མེད་པས་ངོ་བོ་ཉིད་
མེད་པར་གསུངས་ཀྱི་རང་གི་མཚན་ཉིད་ཀྱིས་གྲུབ་པ་མེད་པས་ངོ་བོ་
ཉིད་མེད་པར་གསུངས་པ་མ་ཡིན་པའི་ལུགས་སོ། །ཞེས་གསུངས་
པའི་ཕྱིར། གཉིས་པ་རང་ལུགས་ནི། གཟུགས་ཆོས་ཅན། སྐྱེ་
བ་ངོ་བོ་ཉིད་མེད་པ་ཞེས་བརྗོད་པའི་རྒྱུ་མཚན་ཡོད་དེ། དགག་
ཕྱོགས་ནས་བདག་ཉིད་ཀྱི་དབང་གིས་མི་སྐྱེ་ཞིང་སྒྲུབ་ཕྱོགས་ནས་རང་
གི་རྒྱུ་རྐྱེན་གྱི་སྟོབས་ཀྱིས་སྐྱེ་བའི་རྒྱུ་མཚན་གྱིས་དེ་ལྟར་བརྗོད་པའི་
ཕྱིར་རོ། །གསུམ་པ་རྩོད་པ་སྤོང་བ་ལ་ཁོ་ན་རེ། བུམ་པ་ཆོས་ཅན།
T
379



བྱང་ཆུབ་ལོ་མ་དཔེ་ཚོགས།
སྐྱེ་བའི་ངོ་བོ་ཉིད་མེད་པར་ཐལ། སྐྱེ་བ་ངོ་བོ་ཉིད་མེད་པ་ཡིན་པའི་
ཕྱིར་ན་མ་ཁྱབ། རྟགས་གྲུབ་སྟེ། གཞན་དབང་ཡིན་པའི་ཕྱིར།
འདོད་མི་རིགས་ཏེ། སྐྱེ་བ་ཡོད་པའི་ཕྱིར། ཁོ་རང་ལ། ཀུན་
བཏགས་ཆོས་ཅན། བདེན་པ་མེད་པར་ཐལ། བདེན་མེད་ཡིན་
པའི་ཕྱིར། ཁྱབ་པ་ཁས། རྟགས་གྲུབ་སྟེ། རྟོག་པས་བཏགས་
ཙམ་ཡིན་པའི་ཕྱིར། འདོད་མི་ནུས་ཏེ། ཆོས་དབྱིངས་ཡོད་པའི་
ཕྱིར། །
གསུམ་པ་ལ་གཞན་དབང་དོན་དམ་པ་ངོ་བོ་ཉིད་མེད་ཚུལ་
བཤད་པ་དང་། ཡོངས་གྲུབ་དོན་དམ་པ་ངོ་བོ་ཉིད་མེད་ཚུལ་་་་
བཤད་པ་གཉིས། དང་བོ་ནི། ཆོས་རྣམས་ཀྱི་དོན་དམ་པ་ངོ་བོ་
ཉིད་མེད་པ་གང་ཞེ་ན། རྟེན་ཅིང་འབྲེལ་བར་འབྱུང་བ་ཞེས་སོགས་
གསུངས། འདིའི་སྐབས་སུ་མཐའ་དཔྱད་པ་ལ་དགག་བཞག་སྤང་
གསུམ་ལས། དང་བོ་ལ་ཁ་ཅིག་ན་རེ། འདིར་གཞན་དབང་དོན་
དམ་པ་ངོ་བོ་ཉིད་མེད་པར་བཤད། ཀུན་བཏགས་ལ་དེ་ལྟར་མ་
བཤད་པའི་རྒྱུ་མཚན་ཡོད་དེ། གཞན་དབང་གི་ཆོས་ཉིད་སྟོང་ཉིད་
ཡིན་ལ། ཀུན་བཏགས་ཀྱི་ཆོས་ཉིད་སྟོང་ཉིད་མ་ཡིན་པའི་ཕྱིར་ཟེར་
ན། འོ་ན། དབུས་མཐའི་འགྲེལ་བ་དབྱིག་གཉེན་གྱིས་མཛད་པ་
ལས། གཞན་ཡང་རབ་ཏུ་དབྱེ་བ་ནི་སྟོང་བ་ཉིད་རྣམ་པ་བཅུ་དྲུག་
པོ་འདི་ལྟ་ སྟེ། ནང་སྟོང་བ་ཉིད་དང་། ཞེས་པ་ནས། ཆོས་
ཐམས་ ཅད་ སྟོང་བ་ཉིད་དང་དངོས་པོ་མེད་ པ་ སྟོང་བ་ཉིད་དང་།
380



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དངོས་པོ་མེད་པའི་ངོ་བོ་ཉིད་སྟོང་བ་ཉིད་དང་། ཞེས་གསུངས་པ་
མི་འཐད་པར་ཐལ། སྟོང་ཉིད་བཅུ་དྲུག་དོན་དམ་བདེན་པ་མ་ཡིན་
པའི་ཕྱིར། དེར་ཐལ། དེའི་ནང་ཚན་གྱི་རང་གི་སྟོང་གཞི་ཀུན་
བཏགས་ཡིན་པའི་སྟོང་ཉིད་རྣམས་དེ་མ་ཡིན་པའི་ཕྱིར། དེར་ཐལ།
ཀུན་བཏགས་ཀྱི་ཆོས་རྣམས་ཀྱི་སྟོང་ཉིད་དེ་མ་ཡིན་པའི་ཕྱིར། དེ་
རྣམས་ཀྱི་ཆོས་ཉིད་དེ་མ་ཡིན་པའི་ཕྱིར་ཏེ། ཀུན་བཏགས་ཀྱི་ཆོས་
ཉིད་དེ་མ་ཡིན་པའི་ཕྱིར། རྟགས་ཁས། གཞན་ཡང་སྟོང་ཉིད་ཉི་
ཤུ་ མེད་ པར་ ཐལ། འདུས་ མ་ བྱས་ སྟོང་ ཉིད་ མེད་ པའི་ ཕྱིར་ཏེ།
འདུས་མ་བྱས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པས་སྟོང་བ་དེ་མ་ཡིན་པའི་ཕྱིར་ཏེ། ཀུན་བཏགས་ལ་
དེའི་ཕྱིར་རོ། །ཡང་འདིར་མཁས་པ་གོང་མ་ཁ་ཅིག་གི་གསུང་ལས།
རང་རྒྱལ་གྱི་མཐོང་ལམ་བར་ཆད་མེད་ལམ་འགོག་པ་ཆོས་བཟོད་དུ་
སོང་པའི་ཡུལ་མེད་པར་ཐལ། འགོག་བདེན་རང་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་བ་ཡང་དེ་མིན།
འགོག་བདེན་ཕྱི་དོན་གྱི་གྲུབ་པས་སྟོང་བ་ཡང་དེ་མིན། འགོག་
བདེན་རང་རྐྱ་ཐུབ་པའི་རྫས་ཡོད་ཀྱི་སྟོང་བ་ཡང་དེ་མ་ཡིན་པའི་ཕྱིར།
དང་བོ་དེར་ཐལ། ཀུན་བཏགས་ལ་དེའི་ཕྱིར་གསུངས་ནས་འདི་
ཡིན་རྒྱུ་འདྲ་བ་ཞིག་བྱས་འདུག་པ་དཔྱད་དོ། ། གཉིས་པ་གྲུབ་སྟེ།
འགོག་བདེན་ཕྱི་རོལ་དོན་དུ་འཛིན་པའི་བློ་ལྷན་སྐྱེས་མེད་པའི་ཕྱིར།
དེར་ཐལ། འདུས་མ་བྱས་ཀྱི་ནམ་མཁའ་ཕྱི་རོལ་དོན་དུ་འཛིན་པའི་
381



བྱང་ཆུབ་ལོ་མ་དཔེ་ཚོགས།
བློ་ ལྷན་ སྐྱེས་ མེད་ པའི་ ཕྱིར། དེར་ ཐལ། སྟོང༌ ཐུན་ ལས།
འདུས་མ་བྱས་ཀྱི་ནམ་མཁའ་ཕྱི་རོལ་དོན་དུ་འཛིན་པའི་བློ་ལྷན་སྐྱེས་
མི་སྲིད་དོ། ། ཞེས་གསུངས་པའི་ཕྱིར། ཞེས་ལུང་ཡང་དེ་འདྲ་བ་
ཞིག་དྲངས་འདུག་པ་ཡང་འོག་ཏུ་དཔྱད་པར་བྱའོ། །གསུམ་པ་མ་
གྲུབ་ན། དེ་ཆོས་ཅན། རང་རྒྱལ་གྱི་མཐོང་ལམ་བར་ཆད་མེད་
ལམ་འགོག་པ་ཆོས་བཟོད་དུ་སོང་བའི་ཡུལ་མ་ཡིན་པར་ཐལ། ཉན་
ཐོས་ཀྱི་མཐོང་ལམ་བར་ཆད་མེད་ལམ་འགོག་པ་ཆོས་བཟོད་དུ་སོང་
བའི་ཡུལ་ཡིན་པའི་ཕྱིར་གསུངས་ན། རང་ལུགས་ལ་འདིར་མ་ཁྱབ།
དེ་ལ་ཁྱབ་པར་ཐལ། གང་ཟག་གི་བདག་མེད་ཕྲ་མོ་ཡིན་ན་ཆོས་ཀྱི་
བདག་མེད་ཕྲ་མོ་མ་ཡིན་དགོས་པའི་ཕྱིར་གསུངས་སྣང་བ་ཡི་གེ་ནོར་
བའམ་མ་ཁྱབ་སྟེ་འདི་ཡང་དཔྱད་པར་བྱའོ། །དེས་ན་འདི་རྣམས་ནི་
རྗེ་བཙུན་ཙོང་ཁ་བ་ཡབ་སྲས་ཀྱི་གསུང་རབ་ཀྱི་རིགས་ལམ་དང་་་་
འཕགས་ཡུལ་ གྱི་ཚུལ་འདིའི་ཤིང་རྟ་ཆེན་པོ་དག་གི་གསུང་རབ་ཀྱི་
རིགས་ལམ་ཕྲ་མོའི་དྲིན་སྙོམ་ལས་མཁན་གྱིས་ཅུང་ཟད་དཔྱད་པར་བྱ་
སྟེ། རྟོག་དཔྱོད་དང་ལྡན་པ་རྣམས་ཀྱིས་སྡང་ཞུགས་དོར་ཏེ་བློ་གྲོས་
ཞིབ་མོས་གཟིགས་པར་མཛོད། དེ་ལ་འདི་ལྟར་དེ་རྣམས་སོ་སོར་
དཔྱད་ན། འགོག་བདེན་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པས་སྟོང་བ་དང་ཆོས་ཀྱི་བདག་མེད་ཕྲ་མོ་་་
གཉིས་པོ་དེ། རང་རྒྱལ་མཐོང་ལམ་བར་ཆད་མེད་ལམ་འགོག་པ་
ཆོས་བཟོད་དུ་སོང་བའི་ཡུལ་ཡིན་པར་ཐལ། རྟགས་ཟུར་དང་བོ་
382



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དང་ གསུམ་ པའི་ སྒྲུབ་ བྱེད་ རྣམས་ འཐད་ པའི་ ཕྱིར། འདོད་ན།
ཆོས་ཀྱི་བདག་མེད་ཕྲ་མོ་རང་རྒྱལ་མཐོང་ལམ་བར་ཆད་མེད་ལམ་
པས་ བསྒོམ་ བྱའི་ གཙོ་ བོར་ བྱེད་ པར་ ཐལ། འདོད་ པའི་ ཕྱིར།
འདོད་ན། ཆོས་ཀྱི་བདག་ འཛིན་ ཕྲ་མོ་ གཙོ་བོར་སྤོང་བར་ ཐལ།
འདོད་པའི་ཕྱིར། འདོད་མི་ནུས་ཏེ། ཐེག་དམན་གང་ཟག་ཡིན་
པའི་ཕྱིར། གཞན་ཡང་རང་རྒྱལ་གྱི་མཐོང་སྤངས་སུ་གྱུར་པའི་ཆོས་
ཀྱི་བདག་འཛིན་ཕྲ་མོ་ཀུན་བཏགས་ཞིག་དང༌། འགོག་བདེན་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་འཛིན་
པའི་ ཆོས་ ཀྱི་ བདག་ འཛིན་ ཀུན་ བཏགས་ གཉིས་ ཡོད་ པར་ ཐལ།
འདོད་པའི་ཕྱིར། འདོད་ན། རང་རྒྱལ་གྱི་མཐོང་ལམ་བར་ཆད་
མེད་ལམ་དེ་གཉིས་ཀྱི་དངོས་གཉེན་ཡིན་པར་ཐལ། འདོད་པའི་
ཕྱིར། འདོད་ན། རང་རྒྱལ་གྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་
འཛིན་དེ་ཆོས་ཀྱི་བདག་འཛིན་ལྷན་སྐྱེས་ཀྱི་དངོས་གཉེན་ཡིན་པར་
ཐལ། འདོད་པའི་ཕྱིར། འདོད་ན། རང་རྒྱལ་མི་སློབ་པ་དེ་དེ་
སྤངས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་
ན། དེ་ཆོས་ཅན། སངས་རྒྱས་འཕགས་པར་ཐལ། དེ་སྤངས་
པའི་གང་ཟག་ཡིན་པའི་ཕྱིར། གཞན་ཡང་། དང་བོ་ཉིད་ནས་
རང་རྒྱལ་དུ་རིགས་ངེས་པའི་རང་རྒྱལ་འཕགས་པ་རྣམས་ཀྱིས་དེ་
གཉིས་ མངོན་ སུམ་ དུ་ རྟོགས་ པར་ ཐལ། འདོད་ པའི་ ཕྱིར།
འདོད་མི་ནུས་ཏེ། དེ་རྣམས་ཀྱིས་ཆོས་ཀྱི་བདག་མེད་ཕྲ་མོ་མངོན་
383



བྱང་ཆུབ་ལོ་མ་དཔེ་ཚོགས།
སུམ་དུ་མ་རྟོགས་པའི་ཕྱིར། མ་གྲུབ་ན། དེ་རྣམས་ཆོས་ཅན།
ཁྱོད་ཀྱིས་ཆོས་ཀྱི་བདག་མེད་ཕྲ་མོ་མངོན་སུམ་དུ་མ་རྟོགས་པར་ཐལ།
ཁྱོད་དང་བོ་ཉིད་ནས་ཐེག་དམན་དུ་རིགས་ངེས་པའི་ཐེག་དམན་གྱི་
གང་ཟག་ཡིན་པའི་ཕྱིར། ཁྱབ་སྟེ། རྣམ་བཤད་ཐར་ལམ་གསལ་
བྱེད་ལས། ཉན་ཐོས་དང་རང་སངས་རྒྱས་རྣམས་ཀྱི་སྤྱོད་ཡུལ་དུ་མ་
གྱུར་པའི་གཉིས་སྟོང་གི་དེ་ཁོ་ན་ཉིད་ནི་ཟབ་མོ་ཡིན་ལ། ཞེས་པའི་
ཚིག་ཟུར་གྱི་ཉན་ཐོས་དང་རང་སངས་རྒྱས་རྣམས་ཀྱི་ཞེས་པའི་རྣམས་
སྒྲའི་དོན་ཡོད་པའི་ཕྱིར། གཞན་ཡང་། ཉན་རང་གི་བར་ཆད་
མེད་ལམ་གཉིས་འགོག་པ་ཆོས་བཟོད་དུ་ སོང་བའི་ཡུལ་གཉིས་མི་
འགལ་བར་ཐལ། དེ་གཉིས་འགོག་བདེན་རང་རྐྱ་ཐུབ་པའི་རྫས་
ཡོད་ཀྱི་སྟོང་བ་ལ་རྩེ་གཅིག་ཏུ་མཉམ་པར་བཞག་པའི་ཡེ་ཤེས་ཡིན་
པའི་ཕྱིར། དེར་ཐལ། དེ་གཉིས་ཆོས་ཐམས་ཅད་ཀྱི་སྟེང་གི་གང་
ཟག་གི་བདག་མེད་ཕྲ་མོ་ལ་རྩེ་གཅིག་ཏུ་མཉམ་པར་བཞག་པ་ཡིན་
པའི་ཕྱིར། དེར་ཐལ། ཉན་ཐོས་བར་ཆད་མེད་ལམ་པའི་དེ་ལྟར་
གང་ཞིག སྐབས་འདིར་ཉན་རང་གཉིས་སྤང་བྱའི་སྒྲིབ་པ་དང་།
རྟོགས་བྱའི་བདག་མེད་ལ་ཕྲ་རགས་ཀྱི་ཁྱད་པར་མེད་པའི་ཕྱིར། དེ་
ལྟར་དུ་སྐབས་འདིར་ཁས་ལེན་པར་མ་ཟད། མདོ་སྡེ་བ་དང་ཁ་ཆེ་
བྱེ་བྲག་སྨྲ་བ་ངོ་བོ་ཉིད་མེད་པར་སྨྲ་བ་རང་རྒྱུད་པ་ཁ་ཅིག་གི་སྐབས་
སུའང་ཁས་ལེན་རིགས་པའི་ཕྱིར། དང་བོ་སླ། གཉིས་པ་གྲུབ་སྟེ།
ཐམས་ཅད་མཁྱེན་པ་རྗེ་དགེ་འདུན་རྒྱ་མཚོའི་སེམས་ཙམ་པའི་སྐབས་
384



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱི་གྲུབ་མཐའི་རྣམ་གཞག་ཏུ། ཉན་རང་གཉིས་སྤང་བྱའི་སྒྲིབ་པ་
དང་རྟོགས་བྱའི་བདག་མེད་ལ་ཕྲ་རགས་ཀྱི་ཁྱད་པར་མི་བྱེད་ཅེས་
དང་། སྔགས་རིམ་ཆེན་མོ་ལས། ཉན་རང་གཉིས་ལ་དབང་བོ་
དང་འབྲས་བུ་ལ་མཆོག་དམན་ཡོད་ཀྱང་ལམ་གྱི་རྣམ་གཞག་ཕལ་ཆེར་
མཚུངས་པར་སའི་དངོས་གཞི་ལས་ཀྱང་གསུངས་ལ། ཞེས་་་་་་་་
གསུངས་པའི་ཕྱིར། གསུམ་པ་གྲུབ་སྟེ། དེ་དག་གི་ཉན་རང་སློབ་
པ་རྣམས་ཀྱི་རྟོགས་བྱའི་བདག་མེད་ལ་གང་ཟག་གི་བདག་མེད་ཕྲ་མོ་
ཙམ་སྒོམ་པས་རང་རང་གི་བྱང་ཆུབ་འཐོབ་ཅིང་། གང་ཟག་གི་
བདག་མེད་ཕྲ་མོ་ཡང་རང་རྐྱ་ཐུབ་ པའི་རྫས་ཡོད་ཀྱིས་ སྟོང་བ་ལ་་
བཞེད་ཅིང་ཐལ་འགྱུར་བ་ལྟར་གང་ཟག་རང་གི་མཚན་ཉིད་ཀྱིས་གྲུབ་
པ་ལ་མི་བཞེད་པའི་ཕྱིར་ཏེ། སྔགས་རིམ་ལས། འདི་དག་གིས་
གང་ཟག་གི་བདག་མེད་ནས། རང་གི་མཚན་ཉིད་ཀྱིས་གྲུབ་པའི་
རང་བཞིན་གྱི་གྲུབ་པས་སྟོང་ཡང་དེར་སྣང་བའི་སྒྱུ་མ་ལྟ་བུའི་དོན་མ་
རྟོགས་ཀྱི་གང་ཟག་ལ་ཕྱི་རོལ་བས་བཏགས་པའི་རྫས་ཡོད་ཀྱི་བདག་
མེད་པ་རྟོགས་པ་གང་ཟག་གི་བདག་མེད་རྟོགས་པའི་དོན་དུ་མདོ་སྡེ་
བ་དང་ཁ་ཆེ་བྱེ་བྲག་ཏུ་སྨྲ་བ་དང་སེམས་ཙམ་པ་དང་དབུ་མ་པ་ཁ་
ཅིག་འཆད་དོ། ། ཞེས་གསུངས་པའི་ཕྱིར་ཏེ། འདི་དག་གིས་་་་་
གསུངས་པ་ཉན་རང་ལ་བྱེད་ལ། མཐའ་དཔྱོད་དུ་ཡང་གསུངས་
འདི་སོར་བཞག་མཛད་པའི་ཕྱིར། དེ་ལ་སོགས་པ་མངས་ཏེ་མ་བྲིས་
སོ། །གཞན་ཡང༌། འདུས་མ་བྱས་ཀྱི་ནམ་མཁའ་ཕྱི་རོལ་དོན་དུ་
385



བྱང་ཆུབ་ལོ་མ་དཔེ་ཚོགས།
གྲུབ་པར་འཛིན་པའི་བློ་ལྷན་སྐྱེས་མེད་པར་ཐལ། རྟགས་ཟུར་་་་
གཉིས་པའི་སྒྲུབ་བྱེད་འཐད་པའི་ཕྱིར། ། འདོད་ན། འདུས་མ་
བྱས་ཀྱི་ནམ་མཁའ་དེ་རང་སྣང་བའི་བློ་ལས་ངོ་བོ་ཐ་དད་དུ་ཕྱི་རོལ་གྱི་
གཟུང་བར་སྣང་བ་ལྟར་གྲུབ་པར་འཛིན་པའི་བློ་ལྷན་སྐྱེས་མེད་པར་
ཐལ། འདོད་པའི་ཕྱིར། འདོད་ན། དེ་ལྟར་འཛིན་པའི་སྒོམ་
སྤང་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་
དེ་ལྟར་གྲུབ་ཡང་འཛིན་པའི་བློ་ལྷན་སྐྱེས་དང་དེ་ཕྱི་རོལ་དོན་དུ་གྲུབ་
པར་འཛིན་པའི་བློ་ལྷན་སྐྱེས་གཉིས་ཡོད་ཀྱང་། དེ་ཕྱི་དོན་བེམ་
པོར་འཛིན་པའི་བློ་ལྷན་སྐྱེས་མེད་པའི་ཞིབ་ཆ་འབྱེད་དགོས་པའི་ཕྱིར།
དང་བོ་གྲུབ་སྟེ། དེ་དེ་གཉིས་སུ་གྲུབ་པར་འཛིན་པའི་བློ་རྒྱུད་ལྡན་
གྱི་གྲུབ་མཐའ་ལ་མ་ཞུགས་པའི་སོ་སྐྱེ་ཡོད་པའི་ཕྱིར། དེ་དེ་ལྟར་དུ་
གྲུབ་པས་སྟོང་བ་ཆོས་ཀྱི་བདག་མེད་ཕྲ་མོ་ཡིན་པའི་ཕྱིར་ཏེ། དེ་ཕྱི་
རོལ་དོན་དུ་གྲུབ་པས་སྟོང་བ་ཆོས་ཀྱི་བདག་མེད་ཕྲ་མོ་ཡིན་པའི་ཕྱིར།
རྟགས་ཁྱབ་གཉིས་ཀ་གྲུབ་སྟེ། དེ་ཕྱི་དོན་བེམ་པོར་གྲུབ་པས་སྟོང་
བ་དེ་ཕྱི་རོལ་དོན་དུ་གྲུབ་པའི་སྟོང་བའི་གོ་དོན་མ་ཡིན་པའི་ཕྱིར།
མ་གྲུབ་ན། ཕྱི་དོན་བེམ་པོར་གྲུབ་པས་སྟོང་བར་ངེས་པའི་གང་
ཟག་ཡིན་ན་དེ་ཕྱི་དོན་དུ་གྲུབ་པས་སྟོང་བར་ངེས་པའི་གང་ཟག་ཡིན་
དགོས་པར་ཐལ། མ་གྲུབ་པ་དེའི་ཕྱིར། འདོད་ན། མདོ་སྡེ་བ་
ཆོས་ཅན། དེར་ཐལ། དེའི་ཕྱིར། དེར་ཐལ། དེ་བེམ་བོས་
སྟོང་བར་ངེས་པའི་གང་ཟག་ཡིན་པའི་ཕྱིར། དེར་ཐལ། དེ་་་
386



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདུས་ བྱས་ ཀྱིས་ སྟོང་ བར་ ངེས་ པའི་ གང་ ཟག་ ཡིན་ པའི་ ཕྱིར།
རྟགས་སླ། ཁྱབ་སྟེ། ཐར་ལམ་གསལ་བྱེད་ལས། སྤྱིས་སྟོང་
བར་ངེས་ན་བྱེ་བྲག་གིས་སྟོང་བར་ངེས་པའི་ཁྱབ་པ་གྲུབ་བོ། ། ཞེས་
གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ། སྟོང་ཐུན་དུ་ཕྱི་
དོན་བེམ་བོ་ཞེས་གསུངས་སྣང་གི་སྔར་གྱི་དེ་ལྟ་བུའི་ལུང་མ་ཡིན་པའི་
ཕྱིར། པར་མ་ཤོག་བུ་བཅུ་དྲུག་མའི་སྲིབ་ལོགས་ཀྱི་ནང་དུ། སྟོང་
ཐུན་ལས། ནམ་མཁའ་ཕྱི་རོལ་གྱི་བེམ་བོར་འཛིན་པའི་བློ་ལྷན་སྐྱེས་
མི་སྲིད་དོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། ཁྱོད་
ཀྱིས་ ཕྱི་ དོན་ དང་ བེམ་ པོ་ ལ་ ཁྱད་ འབྱེད་ པ་ མི་ འཐད་ པར་ ཐལ།
མཁས་གྲུབ་རིན་པོ་ཆེའི་རྒྱུད་སྡེ་སྤྱི་རྣམ་ཆེན་མོར་ཕྱི་དོན་དང་བེམ་པོ་
ཁྱད་མེད་པར་འདམ་ཁ་བྱས་པའི་ཕྱིར་ཏེ། རྒྱུད་སྡེ་སྤྱི་རྣམ་ཆེན་མོ་
ལས། གཟུགས་སྒྲ་སོགས་སེམས་ལས་དོན་གཞན་མ་ཡིན་ཏེ། ཕྱི་
དོན་ནམ་བེམ་པོ་གཞི་མ་གྲུབ་པར་འདོད་དོ། ། ཞེས་གསུངས་པའི་
ཕྱིར་ན་མ་ཁྱབ་སྟེ། ཞི་འཚོ་ཡབ་སྲས་ཀྱིས་གཟུགས་སྒྲ་གཉིས་དང་
སོགས་སྒྲས་བསྟན་པའི་དྲི་རོ་རེག་བྱའི་སྐྱེ་མཆེད་རྣམས་སེམས་ལས་
དོན་གཞན་དུ་མི་བཞེད་དེ། སེམས་ལས་དོན་གཞན་དུ་ཕྱི་རོལ་གྱི་
དོན་ནམ་སེམས་ལས་དོན་གཞན་དུ་བེམ་པོ་གང་དུ་ཡང་མི་འདོད་
ཅེས་པའི་དོན་ཡིན་པའི་ཕྱིར། དེར་ཐལ། གཟུགས་ཅན་རྣམས་
ལ་སེམས་ལས་དོན་གཞན་དུ་ཕྱི་དོན་བེམ་བོ་འདམ་ཁ་ཅན་དུ་ཆོག་ལ་
སོགས་ཁོང་ནས་ཆོས་ ཐམས་ཅད་དམ་འདུས་བྱས་ཐམས་ཅད་མི་་་
387



བྱང་ཆུབ་ལོ་མ་དཔེ་ཚོགས།
འདོན་པར་སྔར་ལྟར་དགོས་པའི་ཕྱིར། དེ་ལྟར་མིན་ན་སློབ་དཔོན་
ལེགས་ལྡན་གྱིས་ཆོས་ཐམས་ཅད་དམ་འདུས་བྱས་ཐམས་ཅད་བེམ་
པོར་ཁས་ལེན་པར་ཐལ། དེས་དེ་རྣམས་ཕྱི་དོན་དུ་ཁས་ལེན་པ་
གང་ཞིག ཕྱི་དོན་དང་བེམ་པོ་འདྲ་བའི་ཕྱིར། རྟགས་གཉིས་པ་
ཁས། དང་བོ་ཡང་ དོན་ གྱིས་ ཁས་བླངས་ལ་དེ་མ་གྲུབ་ཟེར་ན།
དེར་ཐལ། རྒྱུད་སྡེ་སྤྱི་རྣམ་ལས། སློབ་དཔོན་ལེགས་ལྡན་འབྱེད་
དང་ཡེ་ཤེས་སྙིང་བོ་སོགས་ནི་གཟུགས་སྨྲ་སོགས་སེམས་ལས་དོན་
གཞན་པའི་ཕྱི་རོལ་གྱི་དོན་བེམ་པོར་བཞེད་ལ་ཞེས་གསུངས་པ་གང་
ཞིག ཁྱོད་ཀྱིས་སོགས་ཁོང་ནས་ཆོས་ཐམས་ཅད་དམ་འདུས་བྱས་
ཐམས་ཅད་འབྱིན་པའི་ཕྱིར། རྟགས་ཕྱི་མ་ཁས་སོ། །དེས་ན་འདི་
ནི་ཡིག་ནོར་ཕྲན་བུ་འདུག་ཀྱང་། འདི་འདྲ་ལའང་མ་བརྟགས་པར་
རྨོངས་པ་དག་གིས་ཕྱིན་ཅི་ལོག་མང་དུ་སྨྲ་བ་མཐོང་ཚེ་མ་བཟོད་པར་
ཅུང་ཟད་དཔྱད་པར་བྱས་ཏེ་ཞིབ་པར་ཡི་གེ་མང་དོགས་སོ། །གཉིས་
པ་རང་ལུགས་ནི། གཞན་དབང་ཆོས་ཅན། སྐྱེ་བ་ངོ་བོ་ཉིད་མེད་
པ་ཡིན་པར་མ་ཟད་དོན་དམ་པ་ངོ་བོ་ཉིད་མེད་པ་དང་བོ་ཡང་ཡིན་ལ།
ཁྱོད་ལ་དོན་དམ་པ་ངོ་བོ་ཉིད་མེད་པ་ཞེས་བརྗོད་པའི་རྒྱུ་མཚན་ཡོད་
དེ། རྣམ་དག་ཡེ་ཤེས་ཀྱི་དམིགས་པ་མཐར་ཐུག་ནི་དོན་དམ་པ་
ཡིན་ལ་ཁྱོད་དེར་མ་གྲུབ་པའི་རྒྱུ་མཚན་གྱིས་དེ་ལྟར་འདོད་པའི་ཕྱིར་
ཏེ། འདི་ཉིད་ལས་གཞན་དབང་ནི་དོན་དམ་པའི་ངོ་བོ་ཉིད་མེད་
པས་དོན་དམ་པ་ངོ་བོ་ཉིད་མེད་པ་ཞེས་བྱ་སྟེ། ཞེས་གསུངས་པའི་
388



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཕྱིར། དེ་ཆོས་ཅན། རྣམ་དག་ལམ་གྱི་དམིགས་པ་མཐར་ཐུག་ཏུ་
མ་གྲུབ་སྟེ། དེ་ནི་ཡོངས་གྲུབ་ཡིན་ཅིང་དེ་ལ་དམིགས་ནས་སྒོམ་
པས་བདག་འཛིན་དང་འཛིན་སྟངས་དངོས་འགལ་དུ་ཞུགས་པས་
སྒྲིབ་པ་ཟད་པར་བྱེད། ཁྱོད་ལ་དམིགས་ཏེ་སྒོམ་པས་བདག་འཛིན་
དང་འཛིན་སྟངས་དངོས་འགལ་དུ་ཞུགས་པའི་སྒོ་ནས་སྒྲིབ་པ་ཟད་
པར་བྱེད་མི་ནུས་པའི་ཕྱིར། འདི་ཉིད་ལས། དོན་དམ་པ་ནི་གང་
ལ་དམིགས་ནས་གོམས་ན་སྒྲིབ་པ་ཟད་པར་འགྱུར་བ་ཡིན་ན་གཞན་
དབང་ལ་དམིགས་ནས་གོམས་པས་སྒྲིབ་པ་ཟད་པར་བྱེད་མི་ནུས་པའི་
ཕྱིར་རོ། །ཞེས་གསུངས་པའི་ཕྱིར། གསུམ་པ་རྩོད་པ་སྤོང་བ་ལ་ཁོ་
ན་རེ། འོ་ན། ཀུན་བཏགས་ཀྱང་དོན་དམ་པ་ངོ་བོ་ཉིད་མེད་པར་
འཇོག་རིགས་པར་ཐལ། དེ་ཡང་རྣམ་དག་ལམ་གྱི་དམིགས་པ་་་
མཐར་ཐུག་ཏུ་མ་གྲུབ་པའི་ཕྱིར་ཞེ་ན་མ་ཁྱབ་སྟེ། གཞན་དབང་
དེའི་དམིགས་པ་མཐར་ཐུག་མ་ཡིན་པ་ཙམ་གྱིས་དོན་དམ་པ་ངོ་བོ་
ཉིད་མེད་པར་འཇོག་ན་སྐྱོན་དེ་འབྱུང་ཡང་དེ་ཙམ་གྱིས་མ་ཡིན་པའི་
ཕྱིར། དེར་ཐལ། འདིར་གཞན་དབང་དེར་འཇོག་པ་ནི་ལོག་
རྟོག་དགག་པ་ལ་ལྟོས་ནས་བཞག་ལ་ཀུན་བཏགས་མ་བཞག་པའི་ཕྱིར།
དེར་ཐལ། སྐབས་འདིར་དེ་ལྟར་འཇོག་པའི་རྒྱུ་མཚན་ནི་གཞན་
དབང་ལ་ངོ་བོ་དང་ཁྱད་པར་ལ་ཀུན་བཏགས་པ་ལྟར་གྲུབ་པས་སྟོང་
བ་དེ་རྣམ་དག་ལམ་གྱི་དམིགས་པ་མཐར་ཐུག་ཏུ་བསྟན་པ་ན་དེ་ལྟར་
ན་གཞན་དབང་ལ་དམིགས་དགོས་པས། གཞན་དབང་ཡང་རྣམ་
389



བྱང་ཆུབ་ལོ་མ་དཔེ་ཚོགས།
=
དག་ལམ་གྱི་དམིགས་པ་མཐར་ཐུག་སྒྲིབ་པ་ཟད་བྱེད་དེར་འགྱུར་སྙམ་
པའི་དོགས་པ་ཆེ་བ་དེ་བཅད་དགོས་པས་གཞན་དབང་ལ་དེ་ལྟར་
གསུངས་ལ། ཀུན་བཏགས་ལ་དེ་འདྲའི་དོགས་པ་ཆེ་བ་བཅད་མི་
དགོས་པའི་ཕྱིར། འདི་ཉིད་ལས། འོ་ན། ཀུན་བཏགས་ཀྱང་
དོན་དམ་པ་ངོ་བོ་ཉིད་མེད་པར་ཅིའི་ཕྱིར་མི་བཞག ཅེས་པ་ནས།
ཀུན་བཏགས་ལ་དེ་འདྲའི་དོགས་པ་མེད་པའི་ཕྱིར་རོ། ། ཞེས་་་་་་་
གསུངས་པའི་ཕྱིར། གཞན་ཡང་རྣམ་དག་ལམ་གྱི་དམིགས་པ་ཡིན་
ན་ དེའི་ དམིགས་ པ་ མཐར་ ཐུག་ ཡིན་ དགོས་ པའི་ སྐྱོན་ མེད་ དེ།
གཞན་དབང་ངོ་བོ་དང་ཁྱད་པར་ལ་ཀུན་བཏགས་པ་ལྟར་གྲུབ་པས་
སྟོང་བར་སྒོམ་པས་སྒྲིབ་ པ་ ཟད་པར་འགྱུར་ཀྱང་གཞན་དབང་ལ་
དམིགས་ཏེ་སྒོམ་པས་སྒྲིབ་པ་ཟད་པར་འགྱུར་བར་མི་འདོད་པའི་ཕྱིར་
ཏེ། སྒྲ་མི་རྟག་པ་འཛིན་སྟངས་སུ་བྱས་པས་སྒྲ་རྟག་འཛིན་བཟློག་
ཀྱང་སྒྲ་ལ་དམིགས་པ་ཙམ་གྱིས་རྟག་འཛིན་བཟློག་པར་མི་འདོད་པའི་
ཕྱིར། འདི་ཉིད་ལས། དོགས་པ་དེའི་སྐྱོན་ནི་མེད་དེ་སྒྲ་མི་རྟག་
པར་ངེས་པས་ སྒྲ་རྟག་འཛིན་བཟློག་ཀྱང་སྒྲ་ལ་དམིགས་པས་རྟག་
འཛིན་མི་བཟློག་པ་མི་འགལ་བ་བཞིན་ནོ། །ཞེས་གསུངས་པའི་ཕྱིར།
ཡང་ཁ་ཅིག གཞན་དབང་ཆོས་ཅན། དོན་དམ་པར་མ་གྲུབ་
པར་ཐལ། རྣམ་དག་ལམ་གྱི་དམིགས་པ་ལ་དོན་དམ་དུ་བྱས་པའི་
དོན་དམ་དེར་མ་གྲུབ་པའི་ཕྱིར་ན་མ་ཁྱབ། རྟགས་གྲུབ་སྟེ། དོན་
དམ་ བདེན་ པ་ མ་ ཡིན་ པའི་ ཕྱིར། ་ རྩ་ བར་ འདོད་ མི་ རིགས་ ཏེ།
390



，，
་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྟོག་པས་བཏགས་ཙམ་མ་ཡིན་པའི་ཕྱིར་ཏེ། ཀུན་བཏགས་མ་ཡིན་
པའི་ཕྱིར། །
དོན་དམ་པ་ངོ་བོ་ཉིད་མེད་པའི་འཇོག་ཚུལ་གཉིས་པ་འཆད་
པ་ལ། དགོངས་འགྲེལ་ལས། གཞན་ཡང་ཆོས་རྣམས་ཀྱི་ཡོངས་
སུ་གྲུབ་པའི་མཚན་ཉིད་གང་ཡིན་པ་དེ་ཡང་དོན་དམ་པ་ངོ་བོ་ཉིད་
མེད་པ་ཞེས་བྱའོ། །ཞེས་སོགས་གསུངས། འདིའི་སྐབས་སུ་མཐའ་
དཔྱད་པ་ལ་དགག་བཞག་སྤང་གསུམ་ལས། དང་བོ་ནི། ཁ་ཅིག་
ན་རེ། ཡོངས་གྲུབ་ཆོས་ཅན། དགག་བྱ་བདག་བཀག་ཙམ་གྱི་
མེད་དགག་མ་ཡིན་ཏེ། དེ་སྒྲུབ་ པ་ ཡིན་པའི་ཕྱིར། དེར་ཐལ།
དེ་སྒྲུབ་པ་རང་དབང་བའི་རྟག་པ་ཡིན་པའི་ཕྱིར་ཟེར་ན། འོ་ན་
དགོངས་འགྲེལ་ལས། ཆོས་ཐམས་ཅད་ཀྱི་ངོ་བོ་ཉིད་མེད་པ་ཉིད་
ཀྱིས་རབ་ཏུ་ཕྱེ་བ་ཡིན་པས། ཞེས་པའི་ལུང་དོན་མ་གྲུབ་པར་ཐལ།
ཡོངས་ གྲུབ་ དེ་ དགག་ བྱའི་ བདག་ བཀག་ ཙམ་ མ་ ཡིན་ པའི་ ཕྱིར།
ཁྱབ་སྟེ། སྐབས་འདིའི་ཆོས་ཐམས་ཅད་ཀྱི་ངོ་བོ་ཉིད་ཅེས་པ་དེ་དེ་
དག་གི་སྟེང་གི་དགག་བྱའི་བདག་ལ་བྱེད། མེད་པ་ཉིད་ཅེས་པའི་
དོན། དགག་བྱ་དེ་དག་མེད་པ་ཉིད་དམ། དགག་བྱ་དེ་དག་མེད་
པ་ཙམ་ཞེས་པའི་དོན་ཡིན་པའི་ཕྱིར། དེར་ཐལ། མེད་པ་ཉིད་
ཀྱིས་རབ་ཏུ་ཕྱེ་བ་ཞེས་པའི་དོན་དགག་བྱ་དེ་དག་མེད་པ་ཙམ་གྱིས་
བཞག་པའམ་ བཀག་ པ་ ཙམ་ གྱིས་ བཞག་པའི་དོན་ཡིན་ པའི་ ཕྱིར།
དེར་ཐལ། སྐབས་འདིའི་མེད་པ་ཉིད་ཅེས་པའི་ཉིད་སྒྲ་དེ་ཙམ་སྒྲའི་
391



བྱང་ཆུབ་ལོ་མ་དཔེ་ཚོགས།
དགག་ཚིག་དང་། རབ་ཏུ་ཕྱེ་བ་ནི་དེ་ཙམ་གྱིས་རབ་ཏུ་བཞག་པའི་
དོན་ཡིན་པའི་ཕྱིར་ཏེ། འདི་ཉིད་ལས། ཆོས་རྣམས་ཀྱི་བདག་གི་
ངོ་བོ་ཉིད་མེད་པས་རབ་ཏུ་ཕྱེ་བ་སྟེ་དེ་ཙམ་གྱིས་བཞག་པ་ཡིན་པའི་
ཕྱིར་ཆོས་རྣམས་ཀྱི་ངོ་བོ་ཉིད་མེད་པ་ཉིད་ཅེས་བྱའོ། །ཞེས་གསུངས་
པའི་ཕྱིར། གཞན་ཡང་དེ་མི་འཐད་པར་ཐལ། ཡོངས་གྲུབ་་་་
དགག་ བྱའི་ བཅད་ ཙམ་ ལ་ འཇོག་ དགོས་ པའི་ ཕྱིར། དེར་ ཐལ།
དེ་ དགག་ བྱའི་ བདག་ བཀག་ ཙམ་ གྱི་ མེད་ དགག་ ཡིན་ པའི་ ཕྱིར།
དེར་ཐལ། བདེན་གཉིས་ངོ་བོ་ཐ་དད་དུ་འདོད་པ་ལ་མི་འདོད་
པའི་ ཐལ་བ་འཕངས་པའི་སྐབས་སུ་ཡང་ཡོངས་གྲུབ་དགག་བྱའི་
བདག་བཀག་ཙམ་ལ་འཇོག་པར་གསུངས་པའི་ཕྱིར་ཏེ། དགོངས་
འགྲེལ་ལས། དེས་ན་ཆོས་རྣམས་ཀྱི་བདག་མེད་པ་ཙམ་དང་ངོ་བོ་
ཉིད་མེད་པ་ཙམ་ཉིད་དོན་དམ་པའི་མཚན་ཉིད་ཡིན་པར་ཡང་མི་
འགྱུར། ཞེས་གསུངས་པའི་ཕྱིར། གཞན་ཡང་། ཡོངས་གྲུབ་
སྒྲུབ་པ་རང་དབང་བ་མ་ཡིན་པར་ཐལ། དགོངས་འགྲེལ་སྒྲ་ཇི་
བཞིན་དུ་ཁས་ལེན་རིགས་པའི་ཕྱིར། མ་ཁྱབ་ན། ཡོངས་གྲུབ་
ཆོས་ཅན། རང་ཉིད་བློ་ཡུལ་དུ་འཆར་བ་ལ་རང་འཛིན་གྱི་བློས་
རང་གི་དགག་བྱ་བཅད་པ་ལ་མི་ལྟོས་པར་ཐལ། སྒྲུབ་པ་ཡིན་པའི་
ཕྱིར། འདོད་ན། དགག་བྱའི་བདག་བཅད་ཙམ་གྱི་ལྡོག་ཆ་ནས་
མི་ འཇོག་ པར་ ཐལ། འདོད་ པའི་ ཕྱིར། འདོད་ མི་ ནུས་ ཏེ།
འདུས་ མ་ བྱས་ ཀྱི་ ནམ་ མཁའ་ དེ་ ཐོགས་ རེག་ བཀག་ ཙམ་ དང་།
392



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཟུགས་ཅན་ཐམས་ཅད་ལ་ཁྱབ་པ་གཉིས་རིམ་པ་བཞིན་དུ་དོན་དམ་
བདེན་པ་དེ་ཡང་དགག་བྱའི་བདག་བཀག་ཙམ་དང་། ཆོས་རྣམས་
ལ་ ཁྱབ་ པར་ ཁས་ ལེན་ རིགས་ པའི་ ཕྱིར། དགོངས་ འགྲེལ་ ལས།
ནམ་མཁའ་ནི་གཟུགས་ཀྱི་ངོ་བོ་ཉིད་མེད་པ་ཙམ་གྱིས་རབ་ཏུ་ཕྱེ་བ་
དང་ཐམས་ཅད་དུ་སོང་བ་ཇི་ལྟ་བ། དེ་ལྟ་བུར་ནི་དོན་དམ་པ་ངོ་བོ་
ཉིད་མེད་པ་དེ་ལས་ཆོས་བདག་མེད་པས་རབ་ཏུ་ཕྱེ་བ་དང་ཐམས་
ཅད་ དུ་ སོང་ བ་ གཅིག་ལྟ་ བར་ བྱ་ སྟེ། ཞེས་ གསུངས་ པའི་ ཕྱིར།
གཉིས་པ་རང་ལུགས་ནི། སྐབས་འདིའི་དོན་དམ་པ་ངོ་བོ་ཉིད་མེད་
པའི་ མཚན་ གཞི་ ཡོད་ དེ། ཡོངས་ གྲུབ་ དེ་ དེ་ ཡིན་ པའི་ ཕྱིར།
ཡོངས་གྲུབ་ཆོས་ཅན། ཁྱོད་ལ་དོན་དམ་པ་ངོ་བོ་ཉིད་མེད་པ་ཞེས་
བརྗོད་པའི་རྒྱུ་མཚན་ཡོད་དེ། ཁྱོད་རྣམ་དག་ལམ་གྱི་དམིགས་པ་
མཐར་ཐུག་ཡིན་པས་ན་དོན་དམ་ཡང་ཡིན་ལ་ཆོས་རྣམས་ཀྱི་བདག་
བཀག་ ཙམ་ གྱི་ རབ་ ཏུ་ ཕྱེ་ བ་ ཡིན་ པས་ དེ་ ལྟར་ བརྗོད་ པའི་ ཕྱིར།
འདི་ཉིད་ལས། ཆོས་རྣམས་ཀྱི་ཆོས་ཀྱི་བདག་མེད་ཡོངས་གྲུབ་ནི།
ཞེས་པ་ནས། དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ་ཞེས་
པའི་བར་གསུངས་པའི་ཕྱིར། གསུམ་པ་རྩོད་པ་སྤོང་བ་ལ་ཁོ་ན་རེ།
འཆད་ཚུལ་དེ་མི་འཐད་པར་ཐལ། ཡོངས་གྲུབ་དོན་དམ་པར་རང་
གི་མཚན་ཉིད་ཀྱིས་མ་གྲུབ་པའི་དོན་དམ་པ་ངོ་བོ་ཉིད་མེད་པར་
བཤད་དགོས་པའི་ཕྱིར། དེར་ཐལ། དེ་ལྟར་བཤད་པའི་ལུགས་
གཅིག་ཡོད་པའི་ཕྱིར་ན་མ་ཁྱབ་སྟེ། ངོ་བོ་ཉིད་མེད་པར་སྨྲ་བ་ཐལ་
393



བྱང་ཆུབ་ལོ་མ་དཔེ་ཚོགས།
རང་གཉིས་ཀྱིས་དེ་ལྟར་བཤད་ཀྱང་སྐབས་འདིར་སེམས་ཙམ་པའི་
ལུགས་ཡིན་པ་གང་ཞིག སེམས་ཙམ་པས་དེ་ལྟར་ཁས་མི་ལེན་པར་
སྔར་ལྟར་བཤད་པའི་ཕྱིར་ཏེ། འདི་ཉིད་ལས། ཡོངས་གྲུབ་འདི་
ནི་ཞེས་པ་ནས་མི་བཞེད་པའི་ལུགས་སོ་ཞེས་པའི་བར་གསུངས་པའི་
ཕྱིར། །
གསུམ་པ་དེ་དག་གི་དཔེ་དེ་འཆད་པ་ལ། དངོས་བཤད་པ་
དང་སྒྲ་ཇི་བཞིན་པར་བཟུང་ན་སྐུར་འདེབས་སུ་འགྱུར་ཚུལ་གཉིས།
དང་བོ་ནི། དགོངས་འགྲེལ་ལས། དེ་ལ་འདི་ལྟ་སྟེ། དཔེར་ན་
ནམ་མཁའི་མེ་ཏོག་ཇི་ལྟ་བ་དེ་ལྟ་བུར་ནི་མཚན་ཉིད་ངོ་བོ་ཉིད་མེད་པ་
བལྟ་བར་བྱའོ། །ཞེས་སོགས་གསུངས་ཏེ་གོ་སླ་ཞིང་ཕར་ཆེར་བཤད་
པར་འགྱུར་རོ། ། གཉིས་པ་ནི། དགོངས་འགྲེལ་ལས། ངས་་་་་
དགོངས་ཏེ་བཤད་པ་ཟབ་མོ་ཞེས་སོགས་གསུངས་ཏེ། དོན་ནི་སྔར་
བཤད་པ་ལྟར་མ་ཡིན་པར་ཤེར་ཕྱིན་གྱི་མདོ་སྒྲ་ཇི་བཞིན་པར་ཡང་
བཟུང་ན་གཞན་དབང་རང་གི་མཚན་ཉིད་ཀྱིས་མ་གྲུབ་པར་འགྱུར་ལ།
དེ་ལྟར་ན་གཞན་དབང་མེད་དགོས། གཞན་དབང་མེད་ན་ཡོངས་
གྲུབ་ཀྱང་མེད་དགོས་ཏེ། དེ་མེད་ན་དེའི་ཆོས་ཉིད་མེད་དགོས་པའི་
ཕྱིར་དང་། དེར་མ་ཟད་གཞན་དབང་མེད་ན་ཀུན་བཏགས་ཀྱང་
མེད་དགོས་ཏེ། ཀུན་ཏུ་སྒྲོ་འདོགས་བྱེད་ཀྱི་གཞན་དབང་མེད་པའི་
ཕྱིར་ན་ངོ་བོ་ཉིད་གསུམ་ག་མེད་དགོས་ལ། དེ་ལྟར་ན་དེ་གསུམ་ག་
ལ་སྐུར་འདེབས་སུ་འགྱུར་བས་དེ་སྒྲ་ཇི་བཞིན་པར་ཁས་མི་ལེན་ཞེས་
394



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
--
-
-
པའི་དོན་ཡིན་ཏེ། དེ་ལྟར་བཤད་པ་འདི་བའི་ལུགས་ཡིན་པའི་ཕྱིར་
ཏེ། འདི་ཉིད་ལས། རང་གི་མཚན་ཉིད་ཀྱིས་སྐྱེ་བ་དང་འགག་པ་
མེད་པར་གསུངས་པ་ལྟར་བཟུང་ན་གཞན་དབང་ལ་སྐུར་འདེབས་སུ་
འགྱུར་བའི་ཕྱིར་གཞན་གཉིས་ལ་ཡང་སྐུར་འདེབས་སུ་འགྲོ་བ་ཞེས་
པར་བྱ་སྟེ་སྐྱེ་འགག་རང་གི་མཚན་ཉིད་ཀྱིས་མ་གྲུབ་ན་སྐྱེ་འགག་མེད་
པར་འགྱུར་པའི་ལུགས་སོ། ། ཞེས་གསུངས་པའི་ཕྱིར། གཉིས་པ་
གང་ལ་དགོངས་ནས་མ་སྐྱེས་པ་སོགས་སུ་གསུངས་པའི་དགོངས་པ་
འཆད་པ་ལ། དགོངས་འགྲེལ་ལས། དེ་ལ་མཚན་ཉིད་ངོ་བོ་ཉིད་
མེད་པ་ཉིད་ལ་དགོངས་ནས་ཞེས་སོགས་གསུངས། འདིའི་སྐབས་སུ་
མཐའ་དཔྱད་པ་ལ་དགག་བཞག་སྤང་གསུམ་ལས། དང་བོ་ལ་ཁོ་ན་
རེ། གཞན་དབང་དེ་ཤེར་ཕྱིན་གྱི་མདོར་ཆོས་ཐམས་ཅད་སྐྱེ་འགག་
སོགས་ མེད་ པར་ གསུངས་ པའི་ དགོངས་ གཞི་ མ་ ཡིན་ པར་ ཐལ།
མདོ་སྡེ་དགོངས་འགྲེལ་གྱིས་དེ་དེའི་དགོངས་གཞི་མ་ཡིན་ པར་་་་་
གསུངས་པའི་ཕྱིར། དེར་ཐལ། མདོ་སྡེ་དགོངས་འགྲེལ་གྱིས་དེ་
དེའི་ དགོངས་ གཞིར་ དངོས་ སུ་ མ་ གསུངས་ པའི་ ཕྱིར་ ན་ མ་ ཁྱབ།
རྟགས་གྲུབ་སྟེ། དགོངས་འགྲེལ་གྱིས་ཀུན་བཏགས་ཡོངས་གྲུབ་
གཉིས་དེའི་དགོངས་གཞིར་དངོས་སུ་གསུངས། གཞན་དབང་དེའི་
དགོངས་གཞིར་དངོས་སུ་མ་གསུངས་པའི་ཕྱིར། དང་བོ་གྲུབ་སྟེ།
ཀུན་བཏགས་དེ་རང་གི་མཚན་ཉིད་ཀྱིས་མ་གྲུབ་པའི་སྐྱེ་འགག་མེད་
པ་དང་། སྐྱེ་འགག་དང་བྲལ་བའི་རྒྱུ་མཚན་གྱིས་གཟོད་མ་ནས་ཞི་
395



བྱང་ཆུབ་ལོ་མ་དཔེ་ཚོགས།
བ་ སོགས་ ཀྱི་ དགོངས་ གཞིར་ དངོས་ སུ་ གསུངས་ པ་ གང༌ ཞིག་
ཡོངས་གྲུབ་དེ་དུས་གསུམ་དུ་འདུས་མ་བྱས་ཡིན་པས་སྐྱེ་འགག་མེད་
པ་སོགས་ཀྱི་དགོངས་གཞིར་དངོས་སུ་གསུངས་པའི་ཕྱིར། དང་བོ་
གྲུབ་སྟེ། དགོངས་འགྲེལ་ལས། འདི་ལྟར་རང་གི་མཚན་ཉིད་
ཀྱིས་མེད་པ་གང་ཡིན་པ་དེ་ནི་མ་སྐྱེས་པ་ཡིན་མ་སྐྱེས་པ་གང་ཡིན་པ་
དེ་ནི་མ་འགག་པ་ཡིན། མ་འགག་པ་གང་ཡིན་པ་དེ་ནི་གཟོད་མ་
ནས་ཞི་བ་ཡིན་གཟོད་མ་ནས་ཞི་བ་གང་ཡིན་པ་དེ་ནི་རང་བཞིན་གྱིས་
ཡོངས་སུ་མྱ་ངན་ལས་འདས་པ་ཡིན། ཞེས་གསུངས་ པའི་ཕྱིར།
གཉིས་པ་གྲུབ་སྟེ། དགོངས་འགྲེལ་ལས། ཡང་དོན་དམ་པ་ངོ་བོ་
ཉིད་མེད་པ་ཉིད་ཆོས་བདག་མེད་པས་རབ་ཏུ་ཕྱེ་བ་ལ་དགོངས་ནས་
ངས་ཆོས་ཐམས་ཅད་མ་སྐྱེས་པ་མ་འགག་པ་གཟོད་མ་ནས་ཞི་བ་རང་
བཞིན་གྱིས་ཡོངས་སུ་མྱང་ན་ལས་འདས་པའོ་ཞེས་སྟོན་ཏོ། །ཞེས་
དང་། རྟག་པ་རྟག་པའི་དུས་དང་ཐེར་ཟུག་ཐེར་ཟུག་གི་དུས་སུ་
ཆོས་ཉིད་དེ་ཉིད་ཀྱིས་རྣམ་པར་གནས་པ། ཞེས་སོགས་གསུངས་ལ།
རྟག་པ་རྟག་པའི་དུས་སྔ་མ་སྔ་མའི་དུས་དང་ཐེར་ཟུག་ཐེར་ཟུག་གི་
དུས་ཕྱི་མ་ཕྱི་མའི་དུས་ཡིན་པའི་ཕྱིར་ཏེ། འདི་ཉིད་ལས། རྟག་པ་
རྟག་པའི་དུས་ནི་སྔ་མ་སྔ་མའི་དུས་དང་ཐེར་ཟུག་ཐེར་ཟུག་གི་དུས་ནི་
ཕྱི་མ་ཕྱི་མའི་དུས་ལ་རྒྱ་ནག་གི་འགྲེལ་ཆེན་ལས་བཤད་དོ། ། ཞེས་
གསུངས་པའི་ཕྱིར། གོང་གི་རྩ་རྟགས་གཉིས་པ་གྲུབ་སྟེ། མདོ་
འདིར་གཞན་དབང་སྐྱེ་འགག་མེད་པ་སོགས་ཀྱི་དགོངས་གཞིར་་་་
396



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
A
དངོས་སུ་མ་བསྟན་པ་དེ་གཞན་དབང་ལ་རང་གི་མཚན་ཉིད་ཀྱིས་
གྲུབ་པའི་སྐྱེ་འགག་སོགས་ཡོད་པར་བསྟན་པའི་ཆེད་ཡིན་པའི་ཕྱིར་ཏེ།
འདི་ཉིད་ལས། འདི་ལ་རྒྱ་ནག་གི་འགྲེལ་ཆེན་ལས་མདོ་ལས་གཞན་
དབང་སྐྱེ་བ་མེད་པ་སོགས་ཀྱི་དགོངས་པ་ལྟར་བཟུང་ན་གཞན་དབང་
ལ་སྐུར་འདེབས་སུ་འགྱུར་བའི་ཕྱིར་གཞན་གཉིས་ལ་ཡང་སྐུར་་་་་
འདེབས་སུ་འགྲོ་བ་ཞེས་པར་བྱ་སྟེ་སྐྱེ་འགག་རང་གི་མཚན་ཉིད་ཀྱིས་
མ་གྲུབ་ན་སྐྱེ་འགག་མེད་པར་འགྱུར་བ་ལུགས་སོ། ། ཞེས་གསུངས་
པའི་ཕྱིར། གཉིས་པ་གང་ལ་དགོངས་ནས་མ་སྐྱེས་པ་ སོགས་ སུ་
གསུངས་ པའི་ དགོངས་ པ་ འཆད་ པ་ ལ། དགོངས་ འགྲེལ་ ལས།
དེ་ལ་མཚན་ཉིད་ངོ་བོ་ཉིད་མེད་པ་ཉིད་ལ་དགོངས་ནས་ཞེས་སོགས་
གསུངས། འདིའི་སྐབས་སུ་མཐའ་དཔྱད་པ་ལ་དགག་བཞག་སྤང་
གསུམ་ལས། དང་བོ་ལ་ཁོ་ན་རེ། གཞན་དབང་དེ་ཤེར་ཕྱིན་གྱི་
མདོར་ཆོས་ཐམས་ཅད་སྐྱེ་འགག་སོགས་མེད་པར་གསུངས་པའི་་་་་
དགོངས་གཞི་མ་ཡིན་པར་ཐལ། མདོ་སྡེ་དགོངས་འགྲེལ་གྱིས་དེ་
དེའི་ དགོངས་ གཞི་ མ་ ཡིན་ པར་ གསུངས་ པའི་ ཕྱིར། དེར་ ཐལ།
མདོ་སྡེ་དགོངས་འགྲེལ་གྱིས་དེ་དེའི་དགོངས་གཞིར་དངོས་སུ་མ་་་
གསུངས་པའི་ཕྱིར་ན་མ་ཁྱབ། རྟགས་གྲུབ་སྟེ། དགོངས་འགྲེལ་
གྱིས་ཀུན་བཏགས་ཡོངས་གྲུབ་གཉིས་དེའི་དགོངས་གཞིར་དངོས་སུ་
གསུངས། གཞན་དབང་དེའི་དགོངས་གཞིར་དངོས་སུ་མ་གསུངས་
པའི་ཕྱིར། དང་པོ་གྲུབ་སྟེ། ཀུན་བཏགས་དེ་རང་གི་མཚན་ཉིད་
397



བྱང་ཆུབ་ལོ་མ་དཔེ་ཚོགས།
ཀྱིས་མ་གྲུབ་པའི་སྐྱེ་འགག་མེད་པ་དང་། སྐྱེ་འགག་དང་བྲལ་བའི་
རྒྱུ་མཚན་གྱིས་གཟོད་མ་ནས་ཞི་བ་སོགས་ཀྱི་དགོངས་གཞིར་དངོས་སུ་
གསུངས་པ་གང་ཞིག ཡོངས་གྲུབ་དེ་དུས་གསུམ་དུ་འདུས་མ་བྱས་
ཡིན་པས་སྐྱེ་འགག་མེད་པ་སོགས་ཀྱི་དགོངས་གཞིར་དངོས་སུ་་་
གསུངས་ པའི་ ཕྱིར། དང་ བོ་ གྲུབ་ སྟེ། དགོངས་ འགྲེལ་ ལས།
འདི་ལྟར་རང་གི་མཚན་ཉིད་ཀྱིས་མེད་པ་གང་ཡིན་པ་དེ་ནི་མ་སྐྱེས་པ་
ཡིན་མ་སྐྱེས་པ་གང་ཡིན་པ་དེ་ནི་མ་འགག་པ་ཡིན། མ་འགག་པ་
གང་ཡིན་པ་དེ་ནི་གཟོད་མ་ནས་ཞི་བ་ཡིན་གཟོད་མ་ནས་ཞི་བ་གང
ཡིན་པ་དེ་ནི་རང་བཞིན་གྱིས་ཡོངས་སུ་མྱ་ངན་ལས་འདས་པ་ཡིན།
ཞེས་གསུངས་པའི་ཕྱིར། གཉིས་པ་གྲུབ་སྟེ། དགོངས་འགྲེལ་་་
ལས། ཡང་དོན་དམ་པ་ངོ་བོ་ཉིད་མེད་པ་ཉིད་ཆོས་བདག་མེད་
པས་རབ་ཏུ་ཕྱེ་བ་ལ་དགོངས་ནས་ངས་ཆོས་ཐམས་ཅད་མ་སྐྱེས་པ་མ་
འགག་པ་གཟོད་མ་ནས་ཞི་བ་རང་བཞིན་གྱིས་ཡོངས་སུ་མྱ་ངན་ལས་
འདས་པའོ་ཞེས་སྟོན་ཏོ། །ཞེས་དང༌། རྟག་པ་རྟག་པའི་དུས་དང་
ཐེར་ཟུག་ཐེར་ཟུག་གི་དུས་སུ་ཆོས་ཉིད་དེ་ཉིད་ཀྱིས་རྣམ་པར་གནས་
པ། ཞེས་སོགས་གསུངས་ལ། རྟག་པ་རྟག་པའི་དུས་སྔ་མ་སྔ་མའི་
དུས་དང་ཐེར་ཟུག་ཐེར་ཟུག་གི་དུས་ཕྱི་མ་ཕྱི་མའི་དུས་ཡིན་པའི་ཕྱིར་
ཏེ། འདི་ཉིད་ལས། རྟག་པ་རྟག་པའི་དུས་ནི་སྔ་མ་སྔ་མའི་དུས་
དང་ཐེར་ཟུག་ཐེར་ཟུག་གི་དུས་ནི་ཕྱི་མ་ཕྱི་མའི་དུས་ལ་རྒྱ་ནག་གི་
འགྲེལ་ཆེན་ལས་བཤད་དོ། །ཞེས་གསུངས་པའི་ཕྱིར། གོང་གི་རྩ་
398



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
E-
རྟགས་གཉིས་པ་གྲུབ་སྟེ། མདོ་འདིར་གཞན་དབང་སྐྱེ་འགག་མེད་
པ་སོགས་ཀྱི་དགོངས་གཞིར་དངོས་སུ་མ་བསྟན་པ་དེ་གཞན་དབང་ལ་
རང་གི་མཚན་ཉིད་ཀྱིས་གྲུབ་པའི་སྐྱེ་འགག་སོགས་ཡོད་པར་བསྟན་
པའི་ཆེད་ཡིན་པའི་ཕྱིར་ཏེ། འདི་ཉིད་ལས། འདི་ལ་རྒྱ་ནག་གི་
འགྲེལ་ཆེན་ལས་མདོ་ལས་གཞན་དབང་སྐྱེ་བ་མེད་པ་ སོགས་ ཀྱི་་་་
དགོངས་གཞིར་མ་གསུངས་པ་ནི་རྟེན་ཅིང་འབྲེལ་བར་འབྱུང་བའི་
དོན་མེད་པ་མ་ཡིན་པར་བསྟན་པའི་ཕྱིར་ཡིན་ལ་ཞེས་གསུངས་པའི་
ཕྱིར། རྩ་བར་འདོད་མི་རིགས་ཏེ། ཀུན་བཏུས་ལས་མཚན་ཉིད་
གསུམ་ག་ཆོས་ཐམས་ཅད་མ་སྐྱེས་པ་སོགས་སུ་གསུངས་པའི་དགོངས་
གཞིར་བཀྲལ་བའི་ཕྱིར། དེར་ཐལ། མཚན་ཉིད་གསུམ་པོ་དེ་
རང་གི་ངོ་བོ་ཉིད་མེད་ཚུལ་ལྟར་མ་སྐྱེས་པ་དང་མ་འགགས་པ་སོགས་
ཡིན་པས་ན་མ་སྐྱེས་པ་སོགས་སུ་གསུངས་པའི་དགོངས་གཞིར་བཀྲལ་
བའི་ཕྱིར་ཏེ། ཀུན་བཏུས་ལས། ཇི་ལྟར་ངོ་བོ་ཉིད་མེད་པ་དེ་ལྟར་
མ་སྐྱེས་སོ། །ཇི་ལྟར་མ་སྐྱེས་པ་དེ་ལྟར་མ་འགགས་སོ། །ཞེས་པ་དང་།
འདི་ཉིད་ལས་ཀྱང་། ངོ་བོ་ཉིད་གསུམ་ནི་རང་རང་གི་སྐབས་ཀྱི་ངོ་
བོ་མེད་རྒྱུའི་དེའི་དབང་དུ་བྱས་ནས་ཇི་ལྟར་ངོ་བོ་ཉིད་མེད་པ་དེ་ལྟར་
མ་ སྐྱེས་ པ་ དང༌ མ་ འགགས་ པ་ ཞེས་ སོགས་ གསུངས་ པའི་ ཕྱིར།
གཉིས་པ་རང་ལུགས་ནི། གཞན་དབང་ཤེར་ཕྱིན་གྱི་མདོར་སྐྱེ་
འགག་ མེད་ པ་ སོགས་ སུ་ གསུངས་ པའི་ དགོངས་ གཞི་ ཡིན་ ཀྱང་།
དགོངས་འགྲེལ་གྱིས་དེ་དེའི་དགོངས་གཞིར་དངོས་སུ་མ་བསྟན་པ་
399



བྱང་ཆུབ་ལོ་མ་དཔེ་ཚོགས།
དགོས་པའི་དབང་དུ་བྱས་ལ། ཀུན་བཏུས་སུ་དེ་དེའི་དགོངས་་་
གཞིར་བསྟན་པའི་ཁྱད་པར་འཐད་དོ། །གསུམ་པ་རྩོད་པ་སྤོང་བ་ལ་
ཁོ་ན་རེ། དེ་མི་འཐད་པར་ཐལ། ཤེར་ཕྱིན་གྱི་མདོར་ཆོས་ཐམས་
ཅད་སྐྱེ་འགག་སོགས་མེད་པར་གསུངས་པ་གཞན་དབང་ལ་དགོངས་
པ་མ་ཡིན་པའི་ཕྱིར། འདི་ཉིད་ལས། གཞན་དབང་ལ་རང་གི་
མཚན་ཉིད་ཀྱིས་སྐྱེ་བ་དང་འགག་པ་ཡོད་པས་སྐྱེ་འགག་མེད་པར་
གསུངས་པ་གཞན་དབང་ལ་དགོངས་པ་མ་ཡིན་ལ། ཞེས་གསུངས་
པའི་ཕྱིར་ན་མ་ཁྱབ་སྟེ། གཞན་དབང་ལ་རང་གི་མཚན་ཉིད་ཀྱིས་
གྲུབ་པའི་སྐྱེ་འགག་ཡོད་པ་གཞན་དབང་སྐྱེ་འགག་མེད་པར་གསུངས་
པའི་དགོངས་གཞིར་མདོ་འདིས་དངོས་སུ་མ་བསྟན་པའི་དོན་ཡིན་
པའི་ཕྱིར། དེར་ཐལ། གཞན་དབང་གི་ནང་ཚན་ཀུན་ནས་ཉོན་
མོངས་པ་རྣམས་ནི་རང་གི་མཚན་ཉིད་ཀྱིས་གྲུབ་པའི་ཉོན་མོངས་པ་
སློང་རུང་གི་རྣམ་པར་མ་ཞི་བ་ཡིན་པས་ན། གཟོད་མ་ནས་ཞི་བ་
ཞེས་གསུངས་པའི་དགོངས་གཞིར་དངོས་སུ་མ་གསུངས་ལ། རང་
བཞིན་གྱི་མྱ་ངན་ལས་འདས་པ་ཞེས་པའི་མྱ་ངན་ནི་ཉོན་མོངས་ཡིན་
ལ། ཀུན་ཉོན་དེ་རྣམས་ངོ་བོ་ཉོན་མོངས་ལས་མ་འདས་པས་རང་
བཞིན་གྱིས་མྱ་ངན་ལས་འདས་པ་ཞེས་པའི་དགོངས་གཞིར་མདོ་་་
འདིར་དངོས་སུ་མ་གསུངས་པའི་ཕྱིར། འདི་ཉིད་ལས། གཞན་
དབང་ཕལ་ཆེར་ཀུན་ཉོན་གྱིས་བསྡུས་པས་ཚིག་ཕྱི་མ་གཉིས་ཀྱིས་
དགོངས་གཞིར་མ་མཛད་པ་ནི་མདོ་འདིའི་དགོངས་པའོ། །ཞེས་པ་
400



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དང་། མྱ་ངན་ནི་འདིར་ཀུན་ཉོན་ཡིན་པའི་ཕྱིར་རོ་ཞེས་གསུངས་
པའི་ཕྱིར་དང༌། དཀའ་འགྲེལ་ལས་ཀྱང་འདི་ལྟར་གསུངས་པའི་
ཕྱིར་རོ། །ཡང་ཁོ་ན་རེ། དགོངས་འགྲེལ་གྱིས་སྐྱེ་བ་ངོ་བོ་ཉིད་མེད་
པ་མ་སྐྱེས་ པ་ སོགས་ སུ་ གསུངས་པའི་དགོངས་གཞིར་དངོས་སུ་མ་
བསྟན་པར་ཐལ། གཞན་དབང་ལ་དེའི་ཕྱིར་ན་མ་ཁྱབ། འདོད་
མི་ནུས་ཏེ། ལེའུ་འདིར་དེ་དེའི་དགོངས་གཞིར་དངོས་སུ་བསྟན་
པའི་ཕྱིར་ཏེ། དེས་ངོ་བོ་ཉིད་མེད་པ་གསུམ་པོ་དེའི་དགོངས་གཞིར་
དངོས་སུ་བསྟན་པའི་ཕྱིར་ཏེ། དོན་དམ་ཡང་དག་འཕགས་ཀྱི་ལེའུ་
ལས། དོན་དམ་ཡང་དག་འཕགས་འདི་ལ་དེ་བཞིན་གཤེགས་པ་ནི་
ངོ་བོ་ཉིད་མེད་པ་ཉིད་རྣམ་པ་གསུམ་པོ་དེ་དག་ཉིད་ལ་དགོངས་ནས་
དྲང་བའི་དོན་གྱི་མདོ་བརྗོད་པའི་རྣམ་པས་འདི་ལྟ་སྟེ། ཆོས་ཐམས་
ཅད་ངོ་བོ་ཉིད་མེད་པ་ཆོས་ཐམས་ཅད་མ་སྐྱེས་པ། མ་འགགས་པ་
གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་འདས་
པའོ་ཞེས་བསྟན་ཏོ། །ཞེས་གསུངས་པའི་ཕྱིར། དེ་ལྟར་མ་ཡིན་ན་
ཇོ་ནང་བ་ལ་སྐྱོན་བསྟན་པ་དག་གིས་ཀྱང་གནོད་དོ། །འདིར་སྨྲས་པ།
ཟླ་བས་ལན་གཅིག་འཁྱུད་པ་མིན་པའི་མདངས། །གངས་རིས་ལན་
བརྒྱར་གྱོན་དེ་དབང་སྔོན་ཐོད། ། བཅིངས་ཏེ་ཟུར་མིག་འཕེན་ན་
ཁྱོད་ཀྱི་དཔེར། །ངེས་རྙེད་ཚངས་སྲས་མ་ཀྱེ་སྙིང་དབུས་བཞུགས། །
ལྡེམ་ལྡེམ་གཞོན་ནུའི་སྐེད་སྐབས་མཛེས་སྒེག་ཅན། །ཧྲིག་ཧྲིག་དཀྱུས་
རིང་ཨུཏྤལ་འདྲེན་བྱེད་མདའ། ། དུང་དུང་སེམས་ཀྱི་རྒྱུད་དུ་ཉེར་
401



བྱང་ཆུབ་ལོ་མ་དཔེ་ཚོགས།
དྲངས་པ། ། ཟབ་ཟབ་དཀའ་གནས་འབེན་ལ་བརྡེགས་མཛོད་ཀྱི། །
ཚིག་སྦྱོར་ཟིལ་མངར་འཇམ་པ་སྐྱུགས་པ་ ཡིས། ། ལེགས་པར་སྤྱོད་
པའི་རི་བོང་སྣང་བརྙན་འཛིན། ། གཞུང་ལུགས་རྒྱུ་སྐར་འབུམ་གྱི་
ཕྲེང་བ་ཅན། ། མཐོང་ནས་ཐུབ་བསྟན་ཀུ་མུད་བཞེད་པ་བཞིན། །
ལྟར་སྣང་རིགས་པའི་འབོད་གྲོགས་འཁྲུལ་བའི་མགོ། ། དགག་སྒྲུབ་
རལ་གྲིས་བཅད་ཚེ་ཉེས་བཤད་ཀྱི། ལྷ་ལས་ རྒན་རྣམས་འགལ་་་
འདུའི་ས་འཛིན་འདིའི། །གཏིང་དུ་མནལ་ཞིང་མནལ་ཞིང་ཁུར་གྱིས་
ངལ། ། ལྷོད་ལྷོད་ལེགས་པར་བཤད་པའི་སྤྲིན་གྱི་སྒྲ། ། འགྲིག་འགྲིག་
མཐའ་དཔྱོད་གྲུ་ཆར་དང་འགྲོགས་པ། ། འཁྱུག་འཁྱུག་རྣམ་དཔྱོད་
གློག་གི་ ཐག་པ་ཅན། ། ཆིལ་ཆིལ་བློ་གྲོས་མདོངས་ ལྡན་དཔལ་དུ་་་
གཡོ། །ཞེས་པ་ནི་བར་སྐབས་ཀྱི་ཚིགས་སུ་བཅད་པའོ། །
གསུམ་པ་ཀུན་བཏགས་སོགས་མཚན་ཉིད་གསུམ་གྱི་ངོ་བོ་་་་
འཆད་པ་ལ། དགོངས་འགྲེལ་ལས། རྣམ་པར་རྟོག་པའི་སྤྱོད་
ཡུལ་ཀུན་བཏགས་པའི་མཚན་ཉིད་ཀྱི་གནས་ཞེས་སོགས་མདོ་ཚན་
གསུམ་གསུངས། འདིའི་སྐབས་སུ་མཐའ་དཔྱད་པ་ལ་དགག་་་་་་
བཞག་སྤངས་གསུམ་ལས། དང་བོ་ལ་ཁོ་ན་རེ། ནམ་མཁའི་ས་
གཞན་དབང་མེད་ཟེར། ཡང་ཁ་ཅིག དེ་ཡོད་ཀྱང་ནམ་མཁའ་
ནམ་མཁའི་གཞན་དབང་མིན་ཟེར་བ་དག་ལ། དམ་བཅའ་དེ་དག་
མི་འཐད་པར་ཐལ། ཆོས་ཐམས་ཅད་ཀྱི་སྟེང་དུ་མཚན་ཉིད་གསུམ་
གྱི་རྣམ་གཞག་བྱེད་ཅིང་། ཆོས་རྣམས་རང་ཉིད་རང་ཉིད་ཀྱི་སྟེང་
402



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གི་གཞན་དབང༌། རང་ཉིད་རང་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་པར་སྒྲོ་བཏགས་པ་རང་ཉིད་ཀྱི་སྟེང་གི་ཀུན་
བཏགས། དེ་ལྟར་དུ་གྲུབ་པས་སྟོང་བ་དེ་རང་ཉིད་ཀྱི་སྟེང་གི་
ཡོངས་གྲུབ་ཏུ་འཇོག་པའི་ཕྱིར། དེར་ཐལ། གཟུགས་གཟུགས་
ཀྱི་གཞན་དབང་། གཟུགས་རང་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་པ་དང་དེ་ལྟར་སྒྲོ་བཏགས་པ་གཟུགས་ཀྱི་
ཀུན་བཏགས་དང༌། གཟུགས་དེ་ལྟར་གྲུབ་པས་སྟོང་བ་གཟུགས་ཀྱི་
ཡོངས་གྲུབ་ཡིན་པའི་ཕྱིར། ཁྱབ་སྟེ། གཟུགས་ཕུང་ལ་ཇི་ལྟར་
སྦྱོར་བ་ལྟར་ཕུང་བོ་ལྷག་མ་བཞི་དང་སྐྱེ་མཆེད་བཅུ་གཉིས་ལ་སོགས་
པའི་ཆོས་ཐམས་ཅད་ལ་རིགས་པ་ཁ་ སྤོས་ པ་ཙམ་མ་གཏོགས་ཁྱད་
པར་མེད་པར་མཚན་ཉིད་གསུམ་གསུམ་གྱི་རྣམ་གཞག་སྦྱོར་དགོས་
པའི་ཕྱིར་ཏེ། དགོངས་འགྲེལ་ལས། གཟུགས་ཀྱི་ཕུང་བོ་ལ་ཇི་ལྟ་
བ་བཞིན་དུ་ཕུང་བོ་ལྷག་མ་རྣམས་ལ་ཡང་དེ་བཞིན་དུ་སྦྱར་བ་བགྱི་
ལགས་སོ། ། ཕུང་བོ་རྣམས་ཇི་ལྟ་བ་བཞིན་དུ་སྐྱེ་མཆེད་བཅུ་གཉིས་པོ་
དག་གི་སྐྱེ་མཆེད་རེ་རེ་ལ་ཡང་དེ་བཞིན་དུ་བགྱི་ལགས་སོ། །སྲིད་པའི་
ཡན་ལག་བཅུ་གཉིས་པོ་དག་གི་སྲིད་པའི་ཡན་ལག་རེ་རེ་ལ་ཡང་དེ་
བཞིན་དུ་བགྱི་ལགས་སོ། །ཟས་བཞི་བོ་དག་གི་ཟས་རེ་རེ་ལ་ཡང་དེ་
བཞིན་དུ་བགྱི་ལགས་སོ། ། ཁམས་དྲུག་དང་བཅོ་བརྒྱད་པོ་དག་གི་
ཁམས་ རེ་ རེ་ལ་ ཡང་ དེ་ བཞིན་ དུ་ བགྱི་ལགས་སོ། ། ཞེས་ པ་ ནས།
བདེན་པ་རྣམས་ལ་ཇི་ལྟ་བ་བཞིན་དུ་དྲན་པ་ཉེ་བར་བཞག་པ་རྣམས་
403



བྱང་ཆུབ་ལོ་མ་དཔེ་ཚོགས།
དང༌། ཡང་དག་པར་སྤོང་བ་རྣམས་དང༌། རྫུ་འཕྲུལ་གྱི་རྐང་བ་
རྣམས་ དང་། དབང་ པོ་ རྣམས་ དང་། སྟོབས་ རྣམས་ དང༌།
བྱང་ཆུབ་ཀྱི་ཡན་ལག་རྣམས་ཀྱི་བར་ཡན་ལག་རེ་རེ་ལ་ཡང་དེ་བཞིན་
དུ་སྦྱར་བ་བགྱི་ལགས་སོ། ། ཞེས་པ་དང༌། དེའི་དོན་བཤད་པ་ན།
འདི་ཉིད་ལས། དེ་ལྟར་གཟུགས་ཕུང་ལ་ཇི་ལྟར་སྦྱར་བ་བཞིན་དུ་
ཕུང་བོ་ལྷག་མ་བཞི་དང་སྐྱེ་མཆེད་བཅུ་གཉིས་དང་རྟེན་འབྲེལ་བཅུ་
གཉིས་དང་ཟས་བཞི་དང་། ཁམས་དྲུག་དང་བཅོ་བརྒྱད་པོ་རེ་རེ་
ལ་ཡང་མཚན་ཉིད་གསུམ་གསུམ་སྦྱར་བར་གསུངས་སོ། ། ཞེས་་་་་
གསུངས་པའི་ཕྱིར། དེས་ན་སྔར་དྲིས་ཞུས་ སྐབས་ སུ་ རྒྱ་ནག་གི་
འགྲེལ་ཆེན་སོགས་ཀྱི་ཁམས་སྣ་ཚོགས་པ་དང་ཁམས་དུ་མ་ཁམས་དྲུག་
དང་བཅོ་བརྒྱད་ལ་མི་བྱེད་པར་དོན་གཞན་དུ་བཤད་པ་ཡང་མི་་་
འཐད་དེ། དེ་ནི་ཁམས་བཅོ་བརྒྱད་དང་དྲུག་ལ་བྱེད་པའི་ཕྱིར།
དྲངས་མ་ཐག་པའི་མདོའི་ནང་ཚན་གྱི་ཁམས་དྲུག་དང་ཁམས་བཅོ་
བརྒྱད་པོ་དེ་དག་གི་ཁམས་རེ་རེ་ལ་ཡང་དེ་བཞིན་དུ་སྦྱར་བ་ བགྱི་
ལགས་སོ། ། ཞེས་གསུངས་པའི་ཕྱིར། དེ་སྐད་དུ་ཡང་འདི་ཉིད་
ལས། ཁམས་སྣ་ཚོགས་པ་དང་ཁམས་དུ་མ་ལ་འགྲེལ་བ་རྣམས་ཀྱིས་
གཞན་དུ་བཤད་ཀྱང་འོག་ནས་འབྱུང་བའི་མདོ་དང་སྦྱར་ན་ཁམས་
བཅོ་བརྒྱད་དང་ཁམས་དྲུག་ལ་བྱའོ། །ཞེས་གསུངས་ལ། འོག་ནས་
འབྱུང་བའི་མདོ་ཞེས་པའང་འདི་ལ་བྱེད་པ་ཡིན་པའི་ཕྱིར། ཡང་ཁ་
ཅིག ནམ་མཁའ་འཛིན་པའི་རྟོག་པ་ནམ་མཁའི་གཞན་དབང་་
404



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡིན་ཟེར། ཁ་ཅིག ནམ་མཁའ་འཛིན་པའི་ཚད་མ་ནམ་མཁའི་
གཞན་དབང་ཡིན་ཟེར། འོ་ན་བུམ་འཛིན་རྟོག་བ་བུམ་པའི་གཞན་
དབང་ ཡིན་ པར་ ཐལ། བུམ་ པ་ ཡོད་ ནམ་ མཁའ་ ལ་ དེའི་ ཕྱིར།
འདོད་ན་བུམ་འཛིན་རྟོག་པ་ཆོས་ཅན། ཁྱོད་ཀྱི་ཆོས་ཉིད་བུམ་པའི་
ཆོས་ཉིད་ཡིན་པར་ཐལ། ཁྱོད་བུམ་པའི་གཞན་དབང་ཡིན་པའི་
ཕྱིར། འདོད་ན། ཁྱོད་ཀྱི་ཆོས་ཉིད་ཡོད་ན་བུམ་པའི་ཆོས་ཉིད་
ཡོད་དགོས་པར་ཐལ། འདོད་པའི་ཕྱིར། འདོད་ན། བུམ་པ་
ཚད་མས་མ་དམིགས་པའི་ས་ཕྱོགས་ཆོས་ཅན། དེར་ཐལ། དེའི་
ཕྱིར། བུམ་འཛིན་རྟོག་པ་ཡོད་པའི་ཕྱིར་ཏེ། རི་བོང་རྭ་འཛིན་
པའི་རྟོག་པ་ཡོད་པའི་ཕྱིར། གཞན་ཡང་ནམ་མཁའ་འཛིན་པའི་
ཚད་མ་ཆོས་ཅན། ཁྱོད་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་ གྲུབ་ པ་ ནམ་ མཁའི་ ཀུན་བཏགས་ ཡིན་ པར་ ཐལ།
ཁྱོད་དེའི་གཞན་དབང་ཡིན་པའི་ཕྱིར། འདོད་ན། དེ་ཆོས་ཅན།
ཁྱོད་དེར་གྲུབ་པས་སྟོང་བ་ནམ་མཁའི་ཡོངས་གྲུབ་ཡིན་པར་ཐལ།
འདོད་པའི་ཕྱིར། འདོད་ན། ནམ་མཁའ་འཛིན་པའི་ཚད་མ་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པས་
སྟོང་བ་ཆོས་ཅན། ཁྱོད་འདུས་མ་བྱས་སྟོང་བ་ཉིད་ཡིན་པར་ཐལ།
ཁྱོད་རང་གི་སྟོང་གཞིར་གྱུར་པའི་འདུས་མ་བྱས་ཀྱི་སྟོང་ཉིད་ཡིན་
པའི་ཕྱིར་ཏེ། ནམ་མཁའི་སྟོང་ཉིད་ཡིན་པའི་ཕྱིར། འདོད་མི་
རིགས་ཏེ། འདུས་བྱས་སྟོང་བ་ཉིད་ཡིན་པའི་ཕྱིར་ཏེ། རང་གི་
405



བྱང་ཆུབ་ལོ་མ་དཔེ་ཚོགས།
སྟོང་གཞི་ཆོས་ཅན་དུ་གྱུར་པའི་འདུས་བྱས་ཀྱི་སྟོང་ཉིད་ཡིན་པའི་
ཕྱིར་ཏེ། ནམ་མཁའ་འཛིན་པའི་ཚད་མའི་སྟོང་ཉིད་ཡིན་པའི་ཕྱིར།
མ་གྲུབ་ན། ནམ་མཁའ་འཛིན་པའི་ཚད་མ་ཆོས་ཅན། ཁྱོད་རང
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་བ་
ཁྱོད་ཀྱི་སྟོང་ཉིད་ཡིན་པར་ཐལ། ཁྱོད་ཡོད་པའི་ཕྱིར། གཞན་
ཡང་སྤངས་པ་མཐར་ཐུག་འཛིན་པའི་རྟོག་པ་དེ་སྤངས་པ་མཐར་ཐུག་
གི་ གཞན་ དབང་ ཡིན་ པར་ ཐལ། དམ་བཅའ་འཐད་ པའི་ ཕྱིར།
འདོད་ན། སྤངས་པ་མཐར་ཐུག་འཛིན་པའི་ལམ་མ་ཞུགས་པའི་
རྟོག་ པ་ དེ་ སྤངས་ པ་ མཐར་ ཐུག་ གི་ གཞན་ དབང་ ཡིན་ པར་ ཐལ།
འདོད་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་སྟོང་བ་
ཉིད་སྤངས་པ་མཐར་ཐུག་གི་སྟོང་ཉིད་ཡིན་པར་ཐལ། འདོད་པའི་
ཕྱིར། འདོད་ན། དེའི་སྟོང་ཉིད་ཆོས་ཅན། ཁྱོད་ངོ་བོ་ཉིད་སྐུ་
ཡིན་པར་ཐལ། འདོད་པའི་ཕྱིར། འདོད་མི་རིགས་ཏེ། ཁྱོད་
བྱེ་བྲག་ཡིན་པ་གང་ཞིག ཁྱོད་རྒྱུད་ལྡན་གྱི་སེམས་ཅན་ཡོད་པའི་
ཕྱིར། ཁྱོད་ལམ་མ་ཞུགས་པའི་རྟོག་པ་ཞིག་གི་སྟོང་ཉིད་ཡིན་པའི་
ཕྱིར་ཏེ། ཆོས་ཅན་དེ་ཡིན་པའི་ཕྱིར། གཞན་ཡང་འདི་ཉིད་ལས།
སྡུག་བདེན་ལ་ནི་གདགས་གཞི་སྔར་བཞིན་ལ་སྡུག་བསྔལ་གྱི་བདེན་
པའོ་ཞེས་ངོ་བོ་དང་སྡུག་བདེན་ཡོངས་སུ་ཤེས་པ་ཞེས་བྱེ་བྲག་ཏུ་མིང་
དང་བརྡས་བཞག་པ་ཀུན་བཏགས་དང༌། གཞན་དབང་སྔར་་་་་
བཞིན་དང་ཡོངས་གྲུབ་ཀྱང་སྔར་དང་འདྲ་ལ། ཞེས་པའི་ལུང་དོན་
406



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
མ་གྲུབ་པར་ཐལ། སྡུག་བདེན་ལ་ནི་རང་གི་སྟེང་གི་མཚན་ཉིད་
གསུམ་གྱི་རྣམ་གཞག་བྱེད་ཚེ། སྡུག་བདེན་སྡུག་བདེན་གྱི་ངོ་བོ་དང༌
ཁྱད་པར་གྱི་ཀུན་བཏགས་ཀྱི་གདགས་གཞིར་བྱས་ནས་འདི་ནི་སྡུག་
བསྔལ་གྱི་བདེན་པའོ། ། ཞེས་སྡུག་བདེན་རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པར་སྒྲོ་བཏགས་པ་ངོ་བོ་ལ་ཀུན་
བཏགས་པའི་ཀུན་བཏགས་དང༌། སྡུག་བདེན་ཡོངས་སུ་ཤེས་པར་
བྱའོ་ཞེས་སྡུག་བདེན་ཡོངས་སུ་ཤེས་པར་བྱ་བར་འཛིན་པའི་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་པར་སྒྲོ་བཏགས་པ་ཁྱད་པར་
ལ་ཀུན་བཏགས་པའི་ཀུན་བཏགས་དང༌། གཟུགས་གཟུགས་ཀྱི་་
གཞན་དབང་ཡིན་པ་ལྟར་སྡུག་བདེན་སྡུག་བདེན་ཀྱི་གཞན་དབང་
དང་སྡུག་བདེན་གྱི་ཡོངས་གྲུབ་ཀྱང་གཟུགས་ཀྱི་ཡོངས་གྲུབ་ལྟར་་་་
འཇོག་པ་དེ་མ་ཡིན་པའི་ཕྱིར། དེར་ཐལ། སྡུག་བདེན་སྡུག་་་་
བདེན་གྱི་གཞན་དབང་མ་ཡིན་པའི་ཕྱིར། དེར་ཐལ། འགོག་
བདེན་འགོག་བདེན་གྱི་གཞན་དབང་མ་ཡིན་པའི་ཕྱིར། ཁྱབ་སྟེ།
སྡུག་བདེན་གྱི་སྟེང་གི་མཚན་ཉིད་གསུམ་འཇོག་ཚུལ་ལྟར་བདེན་པ་
མ་གསུམ་ལ་ཡང་ཇི་ལྟ་བ་བཞིན་དུ་སྦྱོར་རིགས་པའི་ཕྱིར་ཏེ།
འདི་ཉིད་ལས། དེ་བཞིན་བདེན་པ་ ལྷག་མ་རྣམས་ལ་ཡང་སྦྱོར་
ཞེས་གསུངས་པའི་ཕྱིར། གོང་གི་རྟགས་གྲུབ་སྟེ། ནམ་མཁའ་
ནམ་མཁའི་གཞན་དབང་མ་ཡིན་པའི་ཕྱིར་དང་། དམ་བཅའ་བཞི་
བོ་རེ་རེ་ནས་འཐད་པའི་ཕྱིར། གཞན་ཡང་། འདི་ཉིད་ལས།
407



བྱང་ཆུབ་ལོ་མ་དཔེ་ཚོགས།
བྱང་ཕྱོགས་ སྡེ་ཚན་བདུན་ལ་སྦྱར་ཏེ་གདགས་གཞི་སྔར་བཞིན་ལ།
ཞེས་པ་ནས། དེ་དང་དེའི་འོ་ཞེས་ཁྱད་པར་དུ་བཏགས་པའི་ཀུན་
བཏགས་དང་། ངོ་བོ་ཉིད་གཞན་ གཉིས་སྡུག་བདེན་བཞིན་་་་་་་
གསུངས་སོ། །ཞེས་པའི་ལུང་དོན་མ་གྲུབ་པར་ཐལ། བྱང་ཕྱོགས་
སོ་བདུན་གྱི་སྡེ་ཚན་བདུན་ལ་སྦྱོར་བའི་ཚེ། སྡེ་ཚན་བདུན་པོ་ནི་
རང་ཉིད་རང་གི་སྟེང་གི་གཞན་དབང་དང་རང་ཉིད་རང་གི་སྟེང་གི་
ཀུན་བཏགས་ཀྱི་གདགས་གཞིར་འཇོག་པ་མ་ཡིན་པའི་ཕྱིར། དེར་
ཐལ། བདེན་བཞི་དེ་རང་རང་གི་གཞན་དབང་མ་ཡིན་པའི་ཕྱིར།
དམ་བཅའ་རྣམས་འཐད་པའི་ཕྱིར། གཞན་ཡང་། འདི་ཉིད་་
ལས། དེ་ལ་རྣལ་འབྱོར་སྤྱོད་པ་བ་དང་དབུ་མ་བ་སུའི་ལུགས་ལ་
ཡང་ཆོས་ཀྱི་བདག་མེད་ཀྱི་ཡོངས་གྲུབ་གཏན་ལ་འབེབས་པ་ན་སྟོང་
གཞི་གང་ལ་བྱ་དགོས་པ་ནི། ཆོས་ཀྱི་བདག་འཛིན་གྱིས་གཞི་གང་
ལ་ཆོས་ཀྱི་བདག་ཏུ་བཟུང་བ་དེ་ལ་རག་ལས་ཏེ། ཞེས་པའི་ལུང་
དོན་མ་གྲུབ་པར་ཐལ། ནམ་མཁའི་ཡོངས་གྲུབ་གཏན་ལ་འབེབས་
པ་ལ་ནམ་མཁའ་སྟོང་གཞིར་བཟུང་ནས་དེ་ཆོས་བདག་ཏུ་བཟུང་བ་
ལྟར་མ་གྲུབ་པར་གཏན་ལ་འབེབས་མི་དགོས་པའི་ཕྱིར། དེར་ཐལ།
ནམ་མཁའི་ཡོངས་གྲུབ་ཀྱི་སྟོང་གཞིར་ནམ་མཁའ་འཛིན་མི་དགོས་
པའི་ཕྱིར། དེར་ཐལ། དེའི་སྟོང་གཞིར་ནམ་མཁའ་འཛིན་པའི་
ཚད་མའང་བཟུང་ཆོག་པའི་ཕྱིར་ཏེ། ནམ་མཁའ་འཛིན་པའི་ཚད་
མ་དེའི་སྟོང་གཞི་ཡིན་པའི་ཕྱིར། མདོར་ན་འདི་ལྟར་དམ་བཅའ་བ་
408



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྣམས་ལ་ནི། རྣམ་འགྲེལ་ལས། འདི་ཡུལ་སུན་ཕྱུང་མེད་པར་
ནི། ། དེ་སྤོང་བ་ནི་ནུས་མ་ཡིན། ། ཞེས་པ་དང་། འདི་ཉིད་ལས།
དེས་ན་འཇིག་རྟེན་ན་འདྲེ་ཤར་སྒོར་གནོད་པ་ལ་གླུད་ནུབ་སྒོར་་་་
གཏོང་ཞེས་པ་ལྟར་མ་སོང་བར་གང་ལ་བདག་ཏུ་བཟུང་བའི་གཞན་
དབང་དེ་ཇི་ལྟར་བཟུང་བ་ལྟར་གྱི་ཀུན་བཏགས་ཀྱི་བདག་གིས་སྟོང་
བ་ཡོངས་གྲུབ་ཡིན་པའི་སྟོང་ཚུལ་དེ་འདྲའི་སྟོང་ཉིད་བསྒོམས་ན།
བདག་འཛིན་གྱི་གཉེན་པོར་འགྲོ་བ་ཡིན་གྱི་ལུགས་དེ་ལས་གཞན་བའི་
སྟོང་ཚུལ་གྱི་སྟོང་བ་སྒོམ་ན་ནི་བདག་འཛིན་ལ་ཅི་ཡང་མི་གནོད་དོ། །
ཞེས་པའི་ལུང་དོན་མ་གྲུབ་པར་ཐལ། ཆོས་དེ་བདག་ཏུ་བཟུང་བའི་
བདག་འཛིན་དང་འཛིན་ སྟངས་དངོས་འགལ་དུ་སོང་བའི་བདག་
མེད་མ་སྒོམ་པར་བདག་འཛིན་མི་ལྡོག་པ་ལུང་དེའི་དོན་མ་ཡིན་པའི་
ཕྱིར། དེར་ཐལ། དེ་འདྲའི་བདག་འཛིན་ལྡོག་པ་ལ་བདག་་་་་
འཛིན་དེས་གང་ལ་བདག་ཏུ་བཟུང་བའི་གཞི་དེ་དེ་ལྟར་དུ་མ་གྲུབ་
པར་སྒོམ་པ་ཞིག་མ་བྱུང་ན་འདྲེ་ཤར་དང་ཀླུད་ནུབ་ཀྱི་དཔེར་སོང་བ་
མ་ཡིན་པའི་ཕྱིར། ནམ་མཁའ་ཆོས་བདག་ཏུ་འཛིན་པའི་བློ་ལྡོག་པ་
ལ་ནམ་མཁའ་ཆོས་བདག་ཏུ་བཟུང་བ་ལྟར་མ་གྲུབ་པར་སྒོམ་པ་ཞིག་
མ་བྱུང་ན་དཔེ་དེ་ལྟར་སོང་བ་མ་ཡིན་པའི་ཕྱིར། དམ་བཅའ་་་
འཐད་པའི་ཕྱིར། གཞན་ཡང་། འདི་ཉིད་ལས། དཔེར་ན་་
ཐག་པ་ལ་སྦྲུལ་དུ་བཟུང་ནས་སྐྲག་པའི་སྡུག་བསྔལ་བསལ་བར་འདོད་
པ་ན། ཐག་པ་སྟོང་གཞིར་བཟུང་ནས་དེ་སྦྲུལ་གྱིས་སྟོང་ངོ་ཞེས་
409



བྱང་ཆུབ་ལོ་མ་དཔེ་ཚོགས།
-
-
-
-
བསྟན་དགོས་ཀྱི་ཞེས་པའི་ལུང་དོན་མ་གྲུབ་པར་ཐལ། ཐག་པ་ལ་
སྦྲུལ་འཛིན་གྱི་འཇིགས་པ་བསལ་བའི་ཚེ་ཐག་པ་སྟོང་གཞིར་བཟུང་
ནས་ འདི་ སྦྲུལ་ གྱིས་ སྟོང་ ཞེས་ བསྟན་ དགོས་ པ་ མ་ ཡིན་ པའི་ ཕྱིར།
དེར་ཐལ། ནམ་མཁའ་ཆོས་བདག་ཏུ་འཁྲུལ་བའི་ཚེ་ནམ་མཁའ་
ཁྱད་གཞིར་བཟུང་ནས་ཆོས་བདག་ཏུ་གྲུབ་པས་སྟོང་བར་བསྟན་མི་
དགོས་པའི་ཕྱིར། དམ་བཅའ་འཐད་པའི་ཕྱིར། གཞན་ཡང་་་་
ཆོས་ཉིད་ཆ་ཅན་མ་ཡིན་པར་ཐལ། ནམ་མཁའི་ཆོས་ཉིད་ཆ་ཅན་
མ་ཡིན་པའི་ཕྱིར། དེར་ཐལ། ནམ་ མཁའི་ཆོས་ཉིད་དེ་ནམ་་་
མཁའི་ཆོས་ཉིད་དུ་སོང་བའི་ཆ་དང་བུམ་པའི་ཆོས་ཉིད་དུ་མ་སོང་
བའི་ཆ་གཉིས་དང་བཅས་པ་མ་ཡིན་པའི་ཕྱིར། དེར་ཐལ། ནམ་
མཁའི་ཆོས་ཉིད་དེ་ནམ་མཁའ་རྟོགས་པའི་ཡུལ་ཅན་ཐམས་ཅད་ཀྱི་
ཆོས་ཉིད་དུ་སོང་བའི་ཕྱིར། ནམ་མཁའ་རྟོགས་ པའི་ཡུལ་ཅན་་་
ཐམས་ཅད་ནམ་མཁའི་ཆོས་ཉིད་ཀྱི་སྟོང་གཞི་ཡིན་པའི་ཕྱིར། དམ་
བཅའ་འཐད་པའི་ཕྱིར། འདོད་ན། ནམ་མཁའ་ཆ་ཅན་མ་ཡིན་
པར་ཐལ། འདོད་པའི་ཕྱིར། ཁྱབ་སྟེ། དགོངས་འགྲེལ་ལས།
དེ་ལ་འདི་ལྟ་སྟེ་དཔེར་ན་ནམ་མཁའ་ནི་ཞེས་སོགས་གསུངས་པའི་
ཕྱིར། འདོད་མི་ནུས་ཏེ། ནམ་མཁའ་དེ་ཤར་ཕྱོགས་ཀྱི་བུམ་པའི་
ཁོང་སྟོང་ལ་ཁྱབ་པའི་ཆ་དང་ནུབ་ཕྱོགས་ཀྱི་བུམ་པའི་ཁོང་སྟོང་ལ་
ཁྱབ་པའི་ཆ་གཉིས་ཡོད་པའི་ཆ་དང་བོ་དེས་ནུབ་ཕྱོགས་ཀྱི་བུམ་པའི་
ཁོང་སྟོང་ལ་མ་ཁྱབ་པའི་ཕྱིར། མ་གྲུབ་ན། ཤར་ཕྱོགས་ཀྱི་བུམ་
410



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི་ཁོང་ཆུས་གང་བའི་ཚེ་ནུབ་ཕྱོགས་ཀྱི་བུམ་པའི་ཁོང་སྟོང་ཆུས་
གང་བར་ཐལ། ཤར་ཕྱོགས་ཀྱི་བུམ་པའི་ཁོང་སྟོང་ལ་ཁྱབ་པའི་ནམ་
མཁའི་ཆ་དེས་ནུབ་ཕྱོགས་ཀྱི་བུམ་པའི་ཁོང་སྟོང་ལ་ཁྱབ་པའི་ཕྱིར།
གཉིས་པ་ རང་ལུགས་ནི། ཀུན་བཏགས་ ཀྱི་མཚན་ཉིད་ཡོད་དེ།
རྟོག་པས་བཏགས་ཙམ་དེ་ཡིན་པའི་ཕྱིར། སྤྱི་མཚན་ཐམས་ཅད་
དེའི་མཚན་གཞི། དབྱེ་ན་གང་ཟག་གི་བདག་མེད་ཀྱི་དབང་དུ་བྱས་
པ་དང༌། ཆོས་ཀྱི་བདག་མེད་ཀྱི་དབང་དུ་བྱས་པའི་ཀུན་བཏགས་
གཉིས། ཡང་རྣམ་གྲངས་པའི་ཀུན་བཏགས་དང་། མཚན་ཉིད་
ཡོངས་ཆད་ཀྱི་ཀུན་བཏགས་གཉིས། ཕྱི་མ་འདི་གཉིས་ཀྱི་དང་བོ་
དང་ཡོད་པར་གྱུར་པའི་ཀུན་བཏགས་དོན་གཅིག གཉིས་པ་དང་
མེད་པར་གྱུར་པའི་ཀུན་བཏགས་དོན་གཅིག གཞན་དབང་གི་་
མཚན་ཉིད་ཡོད་དེ། རྒྱུ་རྐྱེན་གཞན་གྱི་དབང་གིས་བྱུང་བ་དེ་འཇོག་
པའི་ ཕྱིར་ཏེ། དེའི་ མཚན་གཞི་ནི་ དངོས་ པོ་ ཐམས་ ཅད་འཇོག
དེ་ལ་དབྱེ་ན་དག་པའི་གཞན་དབང་དང༌། མ་དག་པའི་གཞན་
དབང་གཉིས། འཕགས་པའི་རྗེས་ཐོབ་ཡེ་ཤེས་ལྟ་བུ་དང་བོ་དང༌།
བདག་འཛིན་ལྟ་བུ་གཉིས་པ་ཡིན། སྤྱིར་འདུས་བྱས་དང་གཞན་
དབང་། དངོས་པོ། རྟེན་འབྲེལ་རྣམས་དོན་གཅིག རྣམ་དག་
ལམ་གྱི་དམིགས་པ་མཐར་ཐུག་ཏུ་གྱུར་པའི་དེ་བཞིན་ཉིད་དེ་ཡོངས་
གྲུབ་ཀྱི་མཚན་ཉིད། ཡང་དག་མཐའ། ཆོས་ཀྱི་དབྱིངས། སྟོང་
ཉིད། དོན་དམ་བདེན་པ། ཡོངས་གྲུབ་རྣམས་དོན་གཅིག དེ་
1



བྱང་ཆུབ་ལོ་མ་དཔེ་ཚོགས།
ལ་དབྱེ་ན། གང་ཟག་གི་བདག་མེད་ཀྱི་དབང་དུ་བྱས་པའི་ཡོངས་
གྲུབ་དང་། ཆོས་ཀྱི་བདག་མེད་ཀྱི་དབང་དུ་བྱས་པའི་ཡོངས་གྲུབ
གཉིས། གང་ཟག་གི་བདག་ཕྲ་མོ་བཀག་ཙམ་གྱི་དེ་བཞིན་ཉིད་དེ་
དང་བོའི་མཚན་ཉིད། གང་ཟག་གི་བདག་མེད་ཀྱི་དབང་དུ་བྱས་
པའི་དེ་བཞིན་ཉིད། གང་ཟག་གི་བདག་མེད་ཀྱི་དབང་དུ་བྱས་པའི་
ཆོས་ཀྱི་དབྱིངས་སོགས་དོན་གཅིག དེ་ལ་དབྱེ་ན། དེའི་དབང་
དུ་བྱས་པའི་སྟོང་ཉིད་ཉི་ཤུ་ཡོད། ཆོས་བདག་ཕྲ་མོ་བཀག་ཙམ་གྱི་
དེ་བཞིན་ཉིད་དེ། ཆོས་ཀྱི་བདག་མེད་ཀྱི་དབང་དུ་བྱས་པའི་ཡོངས་
གྲུབ་ཀྱི་མཚན་ཉིད། དེའི་དབང་དུ་བྱས་པའི་ཆོས་ཀྱི་དབྱིངས་་་་
སོགས་དོན་གཅིག དབྱེ་ན་དེའི་དབང་དུ་བྱས་པའི་སྟོང་ཉིད་ཉི་ཤུ་
ཡོད། ཡང་སྒྲས་བརྗོད་ཀྱིས་དབྱེ་ན། ཕྱིན་ཅི་མ་ལོག་པའི་ཡོངས་
གྲུབ་དང་འགྱུར་མེད་ཡོངས་གྲུབ་གཉིས། འཕགས་པའི་མཉམ་
བཞག་ཡེ་ཤེས་ལྟ་བུ་དང་བོའི་མཚན་གཞི། ཆོས་ཉིད་ལྟ་བུ་གཉིས་
པའི་མཚན་གཞི། གསུམ་པ་རྩོད་པ་སྤོང་བ་ལ་ཁོ་ན་རེ། ནམ་
མཁའི་གཞན་དབང་གཞན་དབང་ཡིན་པར་ཐལ། ནམ་མཁའི་
ཆོས་ཉིད་ཀྱི་རྟེན་སྟོང་གཞི་ཆོས་ཅན་ལ་བདེན་གྲུབ་ཞིག་དགོས་པའི་
ཕྱིར། དེར་ཐལ། ཆོས་ཉིད་བདེན་གྲུབ་དེའི་སྟོང་གཞི་ཆོས་ཅན་
རྫུན་པར་གྲུབ་པས་བྱེད་མི་ནུས་པའི་ཕྱིར་ཏེ། རྩ་ཤེའི་རྣམ་བཤད་
ལས། ཆོས་ཉིད་བདེན་པར་གྲུབ་པ་ལ་ནི་དེའི་རྟེན་ཆོས་ཅན་བདེན་
པར་གྲུབ་པ་ཞིག་དགོས་ཏེ། བདེན་པར་གྲུབ་པའི་རྟེན་རྫུན་པས་
412



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བྱེད་པ་འགལ་བའི་ཕྱིར། ཚུལ་འདི་ལ་དབུ་སེམས་གཉིས་ཀ་མཐུན་
ནོ། ། ཞེས་ གསུངས་པའིཕྱིར་ན་མ་ཁྱབ་སྟེ། ཆོས་ཉིད་དང་ཆོས་
ཅན་གཉིས་ལ་དགག་བྱའི་བདག་ཏུ་གྲུབ་མ་གྲུབ་ཀྱི་ཁྱད་པར་འབྱེད་
མི་ནུས་པས་དེ་གཉིས་གང་རུང་ཞིག་དེར་གྲུབ་པ་ན་གཅིག་ཤོས་ཀྱང་
དེར་གྲུབ་དགོས་པ་དང་། དེ་གཉིས་གང་རུང་ཞིག་དེར་མ་གྲུབ་ན་
གཅིག་ཤོས་ཀྱང་དེར་མ་གྲུབ་དགོས་པར་འདོད་པ་ལ་དབུ་སེམས་
གཉིས་མཐུན་ཞེས་པའི་དོན་ཡིན་པའི་ཕྱིར། དེ་སྐད་དུ་འདི་ཉིད་
ལས། ཆོས་རྣམས་རང་གི་མཚན་ཉིད་ཀྱིས་གནས་ཚུལ་ལ་ཇི་ལྟར་
ཡོད་དཔྱོད་པའི་དོན་དམ་དུ་ཡོད་པ་ལ་ནི་ཆོས་ཅན་མེད་ན་ཆོས་ཉིད་
ཡན་གར་པ་ལ་གནས་པའི་མཐུ་མེད་པས། གཞན་དབང་གི་རྟེན་
འབྲེལ་རང་བཞིན་གྱིས་གྲུབ་པས་སྟོང་ན་ཡོངས་གྲུབ་ཀྱང་རང་གི་
མཚན་ཉིད་ཀྱིས་མ་གྲུབ་པར་འགྱུར་ཞེས་ལུགས་སྔ་མས་ཀྱང་སྨྲ་ལ།
ལུགས་འདིས་ཀྱང་དེ་ལྟར་སྨྲ་སྟེ། ཞེས་ཆོས་ཅན་ཆོས་ཉིད་གཉིས་
དགག་བྱ་དེར་ཡོད་མེད་མགོ་མཚུངས་སུ་བྱས་ནས་གསུངས་པའི་ཕྱིར།
ཡང་ཁོ་ན་རེ། ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་གང་ཞེ་ན།
ཞེས་སོགས་ཀྱི་ལུང་དོན་མ་གྲུབ་པར་ཐལ། ཆོས་ཐམས་ཅད་ཀྱི་སྟེང་
གི་སྐྱེ་བ་ངོ་བོ་ཉིད་མེད་པ་ལ་གཞུང་འདིས་དངོས་སུ་བསྟན་པ་ལྟར་གྱི་
སྐྱེ་བ་ངོ་བོ་ཉིད་མེད་པའི་དོན་མ་ཚང་བའི་ཕྱིར་ན་མ་ཁྱབ། རྟགས་
གྲུབ་སྟེ། ནམ་མཁའི་སྟེང་གི་སྐྱེ་བ་ངོ་བོ་ཉིད་མེད་པ་ལ་དེའི་དོན་མ་
ཚང་བའི་ཕྱིར་ཏེ། དེ་འདུས་མ་བྱས་ཡིན་པའི་ཕྱིར། མ་ཁྱབ་
413
4



-
-
ས
=
བྱང་ཆུབ་ལོ་མ་དཔེ་ཚོགས།
མཚམས་ལ་ཁྱབ་པ་ཡོད་དེ། ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་
གང་ཞེ་ན། ཞེས་པའི་ཆོས་རྣམས་དེ་ལ་ཤེར་ཕྱིན་གྱི་མདོར་གསུངས་
པའི་ཆོས་རྣམས་ཡོད་པའི་ཕྱིར་ན་ཡང་ན་ཁྱབ་རྟགས་གྲུབ་སྟེ། ཆོས་
རྣམས་ཀྱི་མཚན་ཉིད་ངོ་བོ་ཉིད་མེད་པ་ཞེས་པའི་ཆོས་རྣམས་ལ་དེའི་
ཕྱིར། དེར་ཐལ། དྲིས་ཞུས་ཀྱི་དགོངས་འགྲེལ་ལས། བཅོམ་
ལྡན་འདས་ཀྱིས་ཅི་ལ་དགོངས་ནས་ཆོས་ ཐམས་ཅད་ངོ་བོ་ཉིད་མ་
མཆིས་ཞེས་པའི་ཚིག་ཟུར་གྱི་ཆོས་ཐམས་ཅད་ལ་དེའི་ཕྱིར། ཁྱབ་སྟེ།
དྲིས་ཞུས་ཀྱི་སྐབས་འདིར་ཤེར་ཕྱིན་གྱི་མདོར་ཆོས་ཐམས་ཅད་ངོ་བོ་
ཉིད་མེད་པར་གསུངས་པ་དེ་ཅི་ལ་དགོངས་ནས་ངོ་བོ་ཉིད་མེད་པར་
བསྟན་པ་དང་དགོངས་གཞིའི་ངོ་བོ་ཉིད་མེད་པ་དེའི་ངོ་བོ་ཉིད་མེད་
ཚུལ་གཉིས་དྲིས་པ་གང་ཞིག ལན་གྱི་སྐབས་སུ་ཡང་དྲི་བ་ལྟར་དུ་
དེ་གཉིས་རིམ་བཞིན་སྟོན་པའི་ཕྱིར། དང་པོ་གྲུབ་སྟེ། འདི་ཉིད་
ལས། འདི་ལྟར་ཅི་ལ་དགོངས་ནས་ངོ་བོ་ཉིད་མེད་པ་ན་གསུངས་
པ་དྲིས་པ་ནི་ཅི་ལ་བསམས་ནས་ངོ་བོ་ཉིད་མེད་པར་བསྟན་པ་དང་ངོ་
བོ་ ཉིད་ མེད་ ཚུལ་ དྲིས་ པ་ ཡིན་ ལ། ཞེས་ གསུངས་ པའི་ ཕྱིར།
གཉིས་པ་གྲུབ་སྟེ། གང་ལ་དགོངས་ནས་ངོ་བོ་ཉིད་མེད་པར་་་་
གསུངས་པའི་དགོངས་གཞི་བཤད་པ་ལ། ཆོས་རྣམས་ཀྱི་ངོ་བོ་ཉིད་
མེད་པ་གསུམ་པོ་འདི་ལྟ་ སྟེ། ཞེས་ སོགས་གསུངས། དགོངས་
གཞི་ངོ་བོ་ཉིད་མེད་པ་གསུམ་གྱི་ངོ་བོ་ཉིད་མེད་ཚུལ་གསུམ་འཆད་
པས། དེ་ལ་ཆོས་རྣམས་ཀྱི་མཚན་ཉིད་ངོ་བོ་ཉིད་མེད་ པ་ཞེས་་་་་
414



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སོགས་ མདོ་ ཚན་ གསུམ་ གསུངས་ པའི་ ཕྱིར། འདི་ ཉིད་ ལས།
ལན་གྱིས་ཀྱང་དེ་གཉིས་རིམ་པ་བཞིན་སྟོན་པ་ལས། དང་བོ་འཆད་
པ་ནི་གཟུགས་ནས་རྣམ་མཁྱེན་གྱི་བར་གྱི་ཞེས་པ་ནས། ཆོས་ཐམས་
ཅད་དེ་གསུམ་གྱིས་བསྡུས་སོ། །ཞེས་དང་། གལ་ཏེ་ངོ་བོ་ཉིད་མེད་
པར་གསུངས་པའི་ཆོས་རྣམས་ངོ་བོ་ཉིད་མེད་པ་གསུམ་དུ་བསྡུས་ན།
དེ་གསུམ་གང་ཡིན་ངོ་བོ་ཉིད་མེད་ཚུལ་ཇི་ལྟར་ཡིན་སྙམ་ན་ངོ་བོ་ཉིད་
མེད་པ་དང་པོ་བཤད་པ་ནི། ཞེས་གསུངས་པའི་ཕྱིར། དེས་ན་
ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་གང་ཞེ་ན། ཞེས་པའི་དངོས་
བསྟན་གྱི་འདུས་བྱས་འདུས་མ་བྱས་ཐམས་ཅད་ཀྱི་སྟེང་གི་སྐྱེ་བ་ངོ་བོ་
ཉིད་མེད་པ་ཡོད་ཀྱང་། གཞུང་འདིའི་དངོས་བསྟན་གྱི་དེ་རྣམས་ལ།
དེ་ཅིའི་ཕྱིར་ཞེ་ན་ཞེས་སོགས་ཀྱི་དངོས་བསྟན་ལྟར་གྱི་དོན་ཚང་མི་
དགོས་པར་ཐལ། འདི་ནི་གཙོ་བོར་འདུས་བྱས་ཀྱི་དབང་དུ་བྱས་པ་
ཡིན་པའི་ཕྱིར། དེར་ཐལ། གཞུང་འདིས་འདུས་བྱས་ཀྱི་ཆོས་
རྣམས་ཀྱི་སྟེང་གི་སྐྱེ་བ་ངོ་བོ་ཉིད་མེད་ཚུལ་གཙོ་བོར་དངོས་སུ་བསྟན།
འདུས་མ་བྱས་ཀྱི་ཆོས་རྣམས་ཀྱི་སྟེང་གི་སྐྱེ་བ་ངོ་བོ་ཉིད་མེད་པ་དངོས་
སུ་བསྟན་ཀྱང་གཙོ་བོར་མ་བསྟན་པའི་ཕྱིར། དེར་ཐལ། འདུས་
མ་བྱས་ཀྱི་སྟེང་གི་གཞན་དབང་འཇོག་ཀྱང་། དེ་ལ་གཞན་དབང་
ཞེས་ཐ་སྙད་བཏགས་པ་མ་གཏོགས་པར་གཞན་དབང་དངོས་མ་ཡིན་
པའི་ཕྱིར། དེའི་སྟེང་གི་སྐྱེ་བ་ངོ་བོ་ཉིད་མེད་པ་ལ་ཡང་རིགས་འདྲ་
དེ་ལྟར་སྦྱོར་དགོས་ སམ་ སྙམ་ སྟེ་དཔྱད་བར་བྱའོ། ། ཡང་ཁོ་ན་རེ།
415



བྱང་ཆུབ་ལོ་མ་དཔེ་ཚོགས།
ཆོས་རྣམས་ཀྱི་མཚན་ཉིད་ཅེས་སོགས་མདོ་ཚན་གསུམ་གྱི་དངོས་་་
བསྟན་གྱི་ངོ་བོ་ཉིད་མེད་པ་གསུམ་པོ་ཅི་རིགས་ལ་འདུས་བྱས་སྟེང་གི་
ངོ་བོ་ཉིད་མེད་པ་གསུམ་ཅི་རིགས་ཀྱིས་ཁྱབ་པར་ཐལ། རྣམ་པར་
རྟོག་པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས། ཞེས་
སོགས་མདོ་ཚན་གསུམ་གྱི་དངོས་བསྟན་གྱི་མཚན་ཉིད་གསུམ་པོ་ཅི་
རིགས་ལ་འདུས་བྱས་ཀྱི་སྟེང་གི་མཚན་ཉིད་གསུམ་ཅི་རིགས་ཀྱིས་ཁྱབ་
པའི་ཕྱིར་ན་མ་ཁྱབ། རྟགས་གྲུབ་སྟེ། མདོ་ཚན་གསུམ་གར་རྣམ
པར་རྟོག་པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་
བྱེད་ཀྱི་མཚན་མ་ལ་ཞེས་འདུས་བྱས་གཞིར་བཞག་འདུག་པའི་ཕྱིར་ཁ་
ཅིག་ཟེར། འདོད་མི་ནུས་པར་སྒྲུབ་ཟིན་ནོ། །གཞན་ཡང་། ཆོས་
ཉིད་ཡིན་ན་རང་གི་རྟེན་ཆོས་ཅན་བདེན་པར་གྲུབ་པས་ཁྱབ་པ་དེ།
རྣམ་བཤད་རིགས་པའི་རྒྱ་མཚོ་ལས་ཆོས་ཉིད་བདེན་པར་གྲུབ་པ་ལ་
ནི་དེའི་རྟེན་ཆོས་ཅན་བདེན་པར་གྲུབ་པ་ཞིག་དགོས་ཏེ་ཞེས་པའི་
དོན་དང༌། རྫུན་པར་གྲུབ་ན་ཆོས་ཉིད་བདེན་གྲུབ་གང་གིའང་རྟེན་
ཆོས་ཅན་བྱེད་མི་ནུས་པས་ཁྱབ་པ་དེ། རིགས་པའི་རྒྱ་མཚོ་ལས་
བདེན་པར་གྲུབ་པའི་རྟེན་རྫུན་པས་བྱེད་པ་འགལ་བའི་ཕྱིར་ཞེས་པའི་
དོན་དང་། ཁྱབ་ཚུལ་དེ་ལྟར་དུ་ཁས་ལེན་པ་སེམས་ཙམ་པ་དང་ངོ་
བོ་ཉིད་མེད་པར་སྨྲ་བ་རྣམས་མཐུན་པ་དེ་རིགས་པའི་རྒྱ་མཚོ་ལས
ཚུལ་འདི་ལ། དབུ་སེམས་མཐུན་ནོ་ཞེས་པའི་དོན་ཡིན་པར་ཐལ།
ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། སེམས་ཙམ་པ་
416



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཞིར་བཞག འདུས་མ་བྱས་ཀྱི་ནམ་མཁའི་ཆོས་ཉིད་ཆོས་ཅན།
བདེན་པར་གྲུབ་པར་ཐལ། ཡོངས་གྲུབ་ཡིན་པའི་ཕྱིར། རྟགས་
སླ། འདོད་ན། འདུས་མ་བྱས་ཀྱི་ནམ་མཁའི་ཆོས་ཉིད་ཆོས་ཅན་
ཁྱོད་ཀྱི་སྟོང་གཞི་ཡིན་ན་བདེན་གྲུབ་ཡིན་དགོས་པར་ཐལ། འདོད་
པའི་ཕྱིར། འདོད་ན། འདུས་མ་བྱས་ཀྱི་ནམ་མཁའ་ཆོས་ཅན།
ཁྱོད་བདེན་པར་གྲུབ་པར་ཐལ། ཁྱོད་འདུས་མ་བྱས་ཀྱི་ནམ་མཁའི་
ཆོས་ ཉིད་ ཀྱི་ སྟོང་ གཞི་ ཆོས་ ཅན་ ཡིན་ པའི་ ཕྱིར། ཁྱབ་ པ་ ཁས།
གཞན་ཡང་། འདུས་མ་བྱས་ཀྱི་ནམ་མཁའི་ཆོས་ཉིད་ཆོས་ཅན།
ཡོངས་གྲུབ་མ་ཡིན་པར་ཐལ། བདེན་གྲུབ་མ་ཡིན་པའི་ཕྱིར། མ་
གྲུབ་ན། འདུས་མ་བྱས་ཀྱི་ནམ་མཁའ་ཆོས་ཅན། ཁྱོད་ཀྱི་ཆོས་
ཉིད་བདེན་པར་མ་གྲུབ་པར་ཐལ། ཁྱོད་བདེན་པར་མ་གྲུབ་པའི་
ཕྱིར། ཁྱབ་པ་ཁས། རྟགས་གྲུབ་སྟེ། ཀུན་བཏགས་ཡིན་པའི་
ཕྱིར། ཡང་ཁོ་ན་རེ། གོང་དུ་ལུང་དོན་ལ་མ་ཁྱབ་སྟེ། ཆོས་ཉིད་
བདེན་གྲུབ་ལ་རང་གི་རྟེན་ཆོས་ཅན་གང་ཡང་རུང་བ་ཞིག་བདེན་
པར་གྲུབ་དགོས་པ་ལུང་དེའི་དོན་ཡིན་གྱི། དེའི་རྟེན་ཆོས་ཅན་ཡིན་
ན་བདེན་གྲུབ་ཡིན་པས་ཁྱབ་པ་ལུང་དེའི་དོན་མིན་ཟེར་ན། དེ་
ཡང་མི་འཐད་པར་ཐལ། ནམ་མཁའི་ཆོས་ཉིད་ལ་རྟེན་ཆོས་ཅན་
བདེན་གྲུབ་ཞིག་ཅིས་ཀྱང་གཞན་ནས་འབད་པས་བཙལ་ནས་བཞག་
ནི་དགོས་པའི་ཕྱིར། དེར་ཐལ། ནམ་མཁའ་ རང་ཉིད་གཅིག་
པུས་ཀྱང་རང་གི་ཆོས་ཉིད་གཅིག་པུའི་རྟེན་བྱེད་ཀྱི་གཞན་ཞིག་གི་
417



བྱང་ཆུབ་ལོ་མ་དཔེ་ཚོགས།
ཆོས་ཉིད་ཀྱི་རྟེན་མི་བྱེད་པའི་ཕྱིར་དང༌། ནམ་མཁའ་ལས་གཞན་
པ་གཅིག་གིས་ཀྱང་འོངས་ནས་ནམ་མཁའི་ཆོས་ཉིད་ཀྱི་རྟེན་མི་བྱེད་
པའི་ཕྱིར་ཏེ། འདུས་བྱས་དང་འདུས་མ་བྱས་ཀྱི་ཆོས་ཉིད་ཆོས་ཅན་
རྣམས་རྟེན་བརྟེན་པ་བྱེད་པ་དེ་བྱིན་ལེན་ལྟར་ཕར་བསྲེ་ཚུར་བསྲེ་དེ་
འདྲ་མི་ནུས་པའི་ཕྱིར་ཏེ། སྤྲོས་པས་ཆོག་གོ། ཡང་ཁ་ཅིག་ན་རེ།
གང་ཟག་གི་བདག་མེད་ཕྲ་མོ་དེ་ཡོངས་གྲུབ་ཡིན་པར་ཐལ། ཁྱོད་
ཀྱི་ཡོངས་གྲུབ་ཀྱི་དབྱེ་བ་འཐད་པའི་ཕྱིར་དང་། གང་ཟག་གི་་་༌
བདག་ བཀག་ ཙམ་ གྱི་ དེ་ བཞིན་ ཉིད་ ཡོངས་ གྲུབ་ ཡིན་ པའི་ ཕྱིར།
དེར་ཐལ། གང་ཟག་གི་བདག་དང་ཆོས་ཀྱི་བདག་བཀག་ཙམ་གྱི་དེ་
བཞིན་ཉིད་ཡོངས་གྲུབ་ཡིན་པའི་ཕྱིར། དེར་ཐལ། སྟོང་ཐུན་
ལས། ཡོངས་གྲུབ་ནི་གཞན་དབང་གི་སྟེང་དུ་བདག་འཛིན་གཉིས་
ཀྱིས་ཀུན་བཏགས་པ་ལྟར་གྲུབ་པས་སྟོང་བའི་དེ་བཞིན་ཉིད་དེ་མཚན་
ཉིད་ ཀྱང་ དེ་ བཞིན་ ཉིད་ དོ། ། ཞེས་ དང་། དབུས་ མཐའ་ ལས།
རྣམ་དག་སྤྱོད་ཡུལ་རྣམ་གཉིས་ཏེ། ། གཅིག་པུ་ཁོ་ནར་བརྗོད་པ་་་
ཡིན། ། ཞེས་དང་། འདི་ཉིད་ལས། དོན་དམ་པ་ཞེས་བྱ་བ་ནི་
བདག་མེད་པའི་དོན་དེ་བཞིན་ཉིད་དེ་དེ་ནི་རྣམ་པར་དག་པའི་
དམིགས་ པའི་དོན་དམ་ཡང་ཡིན་ནོ། ། དེར་ནི་ངོ་བོ་ཉིད་གཞན་་
གཉིས་ མེད་ ཀྱི་ ཡོངས་ གྲུབ་ གཅིག་ པུ་ ཡིན་ པས། ཞེས་ དང་།
དབུས་མཐའི་འགྲེལ་པ་ལས། ཡོངས་སུ་གྲུབ་པའི་ངོ་བོ་ཉིད་དུ་
བརྗོད་དོ་ངོ་བོ་ཉིད་གཞན་ནི་རྣམ་པར་དག་པའི་ཡེ་ཤེས་རྣམ་པ་་
418



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
=
གཉིས་ཀྱི་ཡུལ་མ་ཡིན་ནོ། ། ཞེས་གསུངས་པའི་ཕྱིར་ཟེར་ན། གང་
ཟག་གི་བདག་མེད་ཡོངས་ གྲུབ་ ཏུ་ ཁས་ མི་ལེན་ན་འདིར་ མ་ཁྱབ།
རྩ་བར་འདོད་ན། དོན་དམ་པར་ཐལ། དེ་བཞིན་ཉིད་ཡིན་པའི་
ཕྱིར། ཁྱབ་སྟེ། སྟོང་བ་ཉིད། དེ་བཞིན་ཉིད། ཡང་དག་
མཐའ་མཚན་མེད་པ་དོན་དམ་པ་ཆོས་ཀྱི་དབྱིངས་རྣམས་དོན་གཅིག་
མིང་གི་རྣམ་གྲངས་ཡིན་པའི་ཕྱིར་ཏེ། དབུས་མཐའི་འགྲེལ་པ་ལས།
རྣམ་གྲངས་ཇི་ལྟར་ཤེས་པར་བྱ་ཞེ་ན། སྟོང་བ་ཉིད་ནི་མདོར་བསྡུ་
ན། དེ་བཞིན་ཉིད་དང་ཡང་དག་མཐའ། ། མཚན་མ་མེད་དང་
དོན་དམ་དང་། །ཆོས་ཀྱི་དབྱིངས་ནི་རྣམ་གྲངས་སོ། །ཞེས་གསུངས་
པའི་ཕྱིར་དང༌། སྟོང་བ་ཉིད་ལ་མིང་དེར་འདོགས་པའི་རྒྱུ་མཚན་
ཡང་། སྟོང་བ་ཉིད་དེ་གཞན་དུ་མི་འགྱུར་བར་རྟག་ཏུ་དེ་བཞིན་དུ་
གནས་པས་ན་དེ་བཞིན་ཉིད་དང་། ཕྱིན་ཅི་མ་ལོག་པས་ན་ཡང་
དག་མཐའ། དགག་བྱའི་མཚན་མ་འགོག་པས་ན་མཚན་མ་མེད་པ།
འཕགས་པའི་མཉམ་བཞག་ཡེ་ཤེས་ཀྱི་ཡུལ་ཡིན་པས་ན་དོན་དམ་པ།
རང་ཉིད་ལ་དམིགས་ཏེ་བསྒོམ་པས་འཕགས་པའི་ཆོས་མཉམ་བཞག་
ཡེ་ ཤེས་ བསྐྱེད་ པས་ ན་ ཆོས་ ཀྱི་ དབྱིངས་ ཞེས་ གསུངས་ པ་ ཡིན་ལ།
དབྱིངས་ཀྱི་སྐད་དོད་དྷ ཏུ་ཞེས་པ་སྤྱིར་ཁམས་དང་རྒྱུ་སོགས་ལ་འཇུག་
ཀྱང་ཆོས་ཀྱི་དབྱིངས་ཞེས་པའི་སྐབས་འདིའི་དབྱིངས་དེ་རྒྱུ་ལ་བྱེད་
པའི་ཕྱིར། དབུས་མཐའི་འགྲེལ་བ་ལས། རྣམ་གྲངས་ཀྱི་དོན་ཇི་
ལྟར་ཤེས་པར་བྱ་ཞེ་ན། ཞེས་མཚམས་སྦྱར་ནས་དབུས་མཐའི་ལུང་
419



བྱང་ཆུབ་ལོ་མ་དཔེ་ཚོགས།
དྲངས་པ་ནི། གཞན་མིན་ཕྱིན་ཅི་ལོག་མ་ཡིན། ། དེ་འགོག་་་་་་་
འཕགས་པའི་སྤྱོད་ཡུལ་དང༌། ། འཕགས་པའི་ཆོས་ཀྱི་རྒྱུ་ཡི་ཕྱིར། །
རྣམ་གྲངས་དོན་དེ་གོ་རིམ་བཞིན། ། ཞེས་དང༌། དེའི་འགྲེལ་བ་
ལས། འདིར་དབྱིངས་ཀྱི་དོན་ནི་རྒྱུའི་དོན་ཏེ། ཞེས་གསུངས་
པའི་ཕྱིར། གོང་གི་རྩ་རྟགས་གྲུབ་སྟེ། གང་ཟག་གི་བདག་མེད་ཀྱི་
དབང་དུ་བྱས་པའི་དེ་བཞིན་ཉིད་ཡིན་པའི་ཕྱིར་ཟེར་ན། ཁ་ཅིག
འདིར་མ་ཁྱབ་ཟེར། གང་ཟག་གི་བདག་མེད་ཕྲ་མོ་ཡོངས་གྲུབ་ཏུ་
མི་འདོད་ན་དེར་བྱ་རུང་སྟེ། དེའི་དབང་དུ་བྱས་པའི་ཡོངས་གྲུབ་
དང་དེ་བཞིན་ཉིད་སོགས་ཡིན་ཀྱང་། སྤྱིར་ཡོངས་གྲུབ་དང་དེ་་
བཞིན་ཉིད་སོགས་ཡིན་མི་དགོས་པའི་ཁྱད་པར་འཐད་དོ། །གོང་དུ་
འདོད་མི་ནུས་ཏེ། ཀུན་རྫོབ་བདེན་པ་ཡིན་པའི་ཕྱིར། དེར་ཐལ།
སེམས་ཙམ་པ་དང་དབུ་མ་རང་རྒྱུད་པ་རྣམས་ཀྱིས་དེ་དོན་དམ་་་
བདེན་པར་མི་འདོད་པའི་ཕྱིར་ཏེ། སྟོང་ཐུན་ལས། སེམས་ཙམ་
པ་དང་དབུ་མ་རང་རྒྱུད་པ་དག་གང་ཟག་གི་བདག་མེད་དོན་དམ་
པར་མི་འདོད་ཅིང་གང་ཟག་གི་བདག་འགོག་པའི་རིགས་པ་ཡང་ཀུན་
རྫོབ་དཔྱོད་བྱེད་ཀྱི་རིགས་པར་འདོད་དོ་ཞེས་གསུངས་པའི་ཕྱིར་ན།
རང་ལུགས་ལ་འདིར་མ་ཁྱབ་སྙམ་སྟེ་དཔྱད་པར་བྱ་དཀའ་བའི་གནས་
སུ་འདུག་གོ། འདི་ལ་ཡང་མཁས་པ་ཁ་ཅིག་ན་རེ། དོན་དམ་
བདེན་པར་ཐལ། ཡོངས་གྲུབ་ཡིན་པའི་ཕྱིར། གསུངས་པ་ལ་ཁོ་
ན་རེ། སྟོང་ཐུན་ལྟར་མ་ཁྱབ་ཟེར་བ་རང་མི་འཐད་དེ། སྟོང་ཐུན་
420



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལས། བདག་འཛིན་གཉིས་ཀྱིས་ཀུན་བཏགས་པ་ལྟར་གྲུབ་པས་
སྟོང་བ་དེ་བཞིན་ཉིད་དེ། ཞེས་གསུངས་པས་ཕྱིར། བདག་་་་
འཛིན་གཉིས་ཀྱི་ཞེན་ཡུལ་མེད་པ་བདག་མེད་གཉིས་ཀྱི་དབང་དུ་བྱས་
པའི་ཡོངས་གྲུབ་གཉིས་ཀྱི་མཚན་ཉིད་དུ་སོ་སོར་འཇོག་པར་བཤད་
ཆོག་པའི་ཕྱིར། དེས་ན་སྟོང་ཐུན་ལས། གང་ཟག་གི་བདག་མེད་
དོན་དམ་བདེན་པར་མི་འཐད་དོ། །ཞེས་གསུངས་པ་ནི་གང་ཟག་གི་
བདག་མེད་སྤྱི་ལྡོག་ལ་དགོངས་པའམ། ཡང་ན་རྟག་གཅིག་རང་
དབང་ཅན་གྱི་བདག་མེད་ལ་དགོངས་པར་མངོན་ཏེ། སེམས་ཙམ་
པ་སོགས་ཀྱིས་མུ་སྟེགས་པས་ཀུན་བཏགས་པའི་གང་ཟག་གི་བདག་
མེད་པ་བསྒོམ་པ་བས་ཀྱང་གང་ཟག་གི་བདག་འཛིན་ལྷན་སྐྱེས་སྤོང་
ནུས་པར་འདོད་པའི་ཕྱིར། དེར་ཐལ། གང་ཟག་གི་བདག་མེད་
མངོན་སུམ་དུ་རྟོགས་པ་མཐོང་ལམ་དུ་ཐོག་མར་འབྱུང་བའི་བདག་
མེད་ལ་རྟག་གཅིག་རང་དབང་ཅན་གྱི་བདག་མེད་ཅིག་འདོད་པའི་
ཕྱིར། འཇུག་པ་ལས། བདག་མེད་རྟོགས་ཚེ་རྟག་པའི་བདག་
སྤོང་ཞིང་། །འདི་ནི་ངར་འཛིན་རྟེན་དུའང་མི་རིགས་ལ། །དེ་ཕྱིར་
བདག་མེད་ཤེས་པས་བདག་ལྟ་བ། །དཔྱིས་ཀྱང་འབྱིན་ཞེས་སྨྲ་བ་
ཤིན་ ཏུ་མཚར། ། ཞེས་གསུངས་པའི་ཕྱིར་དང་། རྣམ་བཤད་་་་་་
དགོངས་པ་རབ་གསལ་ལ་སོགས་པ་མང་བོ་ནས་ཀྱང་བཤད་པའི་ཕྱིར་
སྙམ། ཁ་ཅིག་མ་ཁྱབ་སྟེ། དེ་རིགས་པས་འཕུལ་མཚམས་ཡིན་
ཟེར་བའང་བརྟགས་དཀའ་སྟེ། སྟོང་ཐུན་ལས། རྩ་བའི་རྟགས་
421



བྱང་ཆུབ་ལ་མ་དཔེ་ཚོགས།
ཟུར་དང་པོ་ནི་དངོས་སྨྲ་བས་ཁས་བླངས་ཏེ། རྟག་གཅིག་དང་རང་
དབང་ཅན་གྱི་གང་ཟག་བཀག་པ་གང་ཟག་གི་བདག་མེད་ཙམ་གྱི་
དོན་དུ་འདོད་པས་ནི། དེ་ཙམ་ཞིག་རྟོགས་པ་གོམས་པར་བྱས་པས་
གང་ཟག་གི་བདག་འཛིན་ལྷན་སྐྱེས་མ་ལུས་པར་སྤོང་བར་འདོད་ཀྱང་
དགོས་ལ་ཁས་ཡང་ལན་ནོ། །དེས་ན་འཇུག་པ་ལས། བདག་མེད་
རྟོགས་ཚེ། ཞེས་སོགས་ཚིགས་བཅད་གཉིས་དྲངས་པའི་མཇུག་ཏུ་
ཡང༌། སྟོང་ཐུན་ལས། རང་སྡེ་ཁ་ཅིག་རྟག་གཅིག་རང་དབང་
ཅན་གྱི་གང་ཟག་ ཏུ་འཛིན་པ་གང་ཟག་གི་བདག་ ལྟ་ལྷན་སྐྱེས་སུ་་
འདོད་པ་དང་། ཁ་ཅིག་དེ་ཀུན་བཏགས་ཡིན་ཀྱང་དེས་བཟུང་བ་
ལྟར་མེད་པར་རྟོགས་པ་མཐར་ཕྱིན་པའི་སྟོབས་ཀྱིས་གང་ཟག་གི་
བདག་ལྟ་ལྷན་སྐྱེས་ཀྱང་སྤོང་བར་འདོད་པ་ལ། ཞེས་གསུངས་པའི་
ཕྱིར། རྗེ་རང་གི་ཡང་ཕྱི་རྩོམ་ཇི་སྙེད་ཅིག་སྣང་ཡང་ཡི་གེ་མང་
དོགས་སོ། །དེས་ན་སྟོང་ཐུན་གྱི་ལུང་འདི་གཉིས་ལ་བརྟེན་ནས་སྟོང་
ཐུན་ལས་གང་ཟག་གི་བདག་མེད་དོན་དམ་པ་མ་ཡིན་ པ་དང་དེ་་
དཔྱོད་བྱེད་ཀྱི་རིགས་པ་ཀུན་རྫོབ་དཔྱོད་བྱེད་ཀྱི་རིགས་པར་འདོད་
གསུངས་པའང་གང་ཟག་གི་བདག་མེད་ཙམ་མམ་གང་ཟག་གི་བདག་
མེད་སྤྱི་ལྡོག་ལ་དགོངས་པར་ཡང་མངོན་ཏེ། གང་ཟག་གི་བདག་
མེད་ཙམ་མཚན་ཉིད་ཚང་བ་རྟོགས་ཀྱང་རང་རྐྱ་ཐུབ་པའི་རྫས་ཡོད་
ཀྱི་བདག་མེད་རྟོགས་མི་དགོས་པའི་ཕྱིར། དེར་ཐལ། གང་ཟག་
རྟག་གཅིག་རང་དབང་ཅན་གྱིས་སྟོང་བར་རྟོགས་པ་དེས་ཀྱང་གང་
422



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཟག་ གི་ བདག་ མེད་ ཙམ་ མཚན་ ཉིད་ ཚང་ པར་ རྟོགས་ པའི་ ཕྱིར།
སྟོང་ཐུན་ལས། རྟག་གཅིག་རང་དབང་ཅན་གྱི་གང་ཟག་བཀག་པ་
གང་ ཟག་གི་བདག་མེད་ཙམ་གྱི་དོན་དུ་འདོད་པས་ནི། ཞེས་་་་་
གསུངས་པའི་ཕྱིར། འདི་ལྟར་ན་གང་ཟག་གི་བདག་འཛིན་ཡིན་པ་
གང་ཟག་གི་བདག་འཛིན་དུ་ཁས་བླངས་དགོས་ཏེ། གང་ཟག་གི་
བདག་མེད་རགས་པ་རྟོགས་པས་ཀྱང་གང་ཟག་གི་བདག་མེད་རྟོགས་
འདུག་པའི་ཕྱིར། གཞན་ཡང་། གང་ཟག་གི་བདག་མེད་ཕྲ་མོ་
ཡོངས་གྲུབ་ཡིན་པར་ཐལ། དེ་བཞིན་ཉིད་དང་། དོན་དམ་པ་
དང་། སྟོང་བ་ཉིད་དང་། ཟབ་རྒྱས་གཉིས་སུ་ཕྱེ་བའི་ཟབ་པ་
རྣམས་ཡིན་པའི་ཕྱིར་ཏེ། དབུས་མཐའ་ལས། དམ་པའི་དོན་ནི་
གཅིག་པུའོ། །ཞེས་དང་། དེའི་འགྲེལ་པར། དམ་པའི་བདེན་པ་
ནི་ཡོངས་སུ་གྲུབ་པའི་ངོ་བོ་ཉིད་གཅིག་པུར་རིག་པར་བྱའོ། །ཞེས་
དང་། དོན་དམ་པ་ནི་དེ་བཞིན་ཉིད་དོ་ཞེས་ཡེ་ཤེས་དམ་པའི་དོན་
ཡིན་པའི་ཕྱིར་རོ། །ཞེས་དང་། ཡང་དབུས་མཐའི་འགྲེལ་བ་ལས།
འདི་ལ་སྟོང་བ་ཉིད་གང་ཞེ་ན། གང་ཟག་དང་ནི་ཆོས་རྣམས་ཀྱི། །
དངོས་པོ་མེད་འདིར་སྟོང་བ་ཉིད། །གང་ཟག་དང་ཆོས་ཀྱི་དངོས་པོ་
མེད་པ་ནི་སྟོང་བ་ཉིད་དོ། །ཞེས་དང་། ཀུན་བཏུས་ལས། ཆོས་
དགེ་བ་རྣམས་ཀྱི་དེ་བཞིན་ཉིད་གང་ཞེ་ན། བདག་མེད་པ་རྣམ་པ་
གཉིས་དང་། ཞེས་དང་། རྣམ་འགྲེལ་ལས། སྟོང་ཉིད་ལྟ་བས་
གྲོལ་འགྱུར་གྱི། །བསྒོམ་པ་ལྷག་མ་དེ་དོན་ཡིན། །ཞེས་དང་། ཐར་
423



བྱང་ཆུབ་ལོ་མ་དཔེ་ཚོགས།
ལམ་གསལ་བྱེད་ལས། གང་ཟག་དང་ཆོས་ལ་དམིགས་པའི་བདག་
མེད་པའི་སྟོང་བ་ཉིད་འཕགས་པ་རྣམས་ཀྱི་མཉམ་བཞག་སོ་སོ་རང་
གི་རིག་པར་བྱ་བ་ཡིན་གྱི་ཆོས་སྟོན་པའི་སྒྲ་ཙམ་ལས་ཇི་ལྟ་བ་བཞིན་དུ་
ཤེས་མི་ནུས་པས་ཟབ་ཅིང་། ཞེས་དང་། སྔར་གྱི་ཤེས་བྱེད་རྣམས་
ཀྱིས་ གྲུབ་ པའི་ ཕྱིར། དེ་ལ་ ཁོ་ན་རེ། དེ་མི་འཐད་པར་ཐལ།
ཡོངས་གྲུབ་ཡིན་ན་ཆོས་ཀྱི་བདག་མེད་ཕྲ་མོ་ཡིན་དགོས་པའི་ཕྱིར།
དེར་ཐལ། ཆོས་ཀྱི་བདག་མེད་ཀྱི་དབང་དུ་བྱས་པའི་ཀུན་བཏགས་
ཁོ་ནའི་ངོ་བོ་ཉིད་མེད་པ་ལ་ཡོངས་གྲུབ་ཏུ་འཇོག་དགོས་པའི་ཕྱིར།
འདི་ཉིད་ལས། ཆོས་ཅན་འདུས་བྱས་ལ་ཆོས་ཀྱི་བདག་བཅད་ཙམ་
སྤྲོས་པ་མེད་དགག་ལ་ཡོངས་གྲུབ་ཏུ་འཇོག་པ་ཤིན་ཏུ་གསལ་བས།
ཞེས་དང་། དགོངས་འགྲེལ་ལས། ངོ་བོ་ཉིད་དེ་ཁོ་ནས་ངོ་བོ་ཉིད་
མ་མཆིས་པ་ཉིད་ཅེས་པའི་ཉིད་སྒྲས་དགག་རྒྱུ་ཡོད་པའི་ཕྱིར་ན་མ་
ཁྱབ་སྟེ། ལུང་སྔ་མའི་དོན་འདུས་བྱས་ལ་ཆོས་བདག་བཀག་ཙམ་གྱི་
མེད་དགག་ཡོངས་གྲུབ་ཏུ་ཕར་འཇོག་པ་ཙམ་བསྟན་ནས་གཞན་གྱིས་
ཡོངས་གྲུབ་སྒྲུབ་པ་རང་དབང་བར་འདོད་པ་མི་འཐད་ཅེས་པའི་དོན་
དང༌། །ལུང་ཕྱི་མའི་དོན་ནི་དེའི་མཇུག་ཏུ། དགོངས་འགྲེལ་ལས།
ཆོས་ལ་བདག་མ་མཆིས་ཞེས་སོགས་དངོས་བསྟན་གྱི་ཡོངས་གྲུབ་ལ་
ཆོས་ཀྱི་བདག་མེད་ཕྲ་མོས་ཁྱབ་ཅེས་པའི་དོན་ཡིན་པའི་ཕྱིར། དེར་
ཐལ། ཆོས་ལ་ཞེས་པ་ནས། ཡོངས་སུ་གྲུབ་པའི་མཚན་ཉིད་་་་
ལགས་ཏེ་ཞེས་པའི་བར་གྱིས་ཆོས་ཀྱི་བདག་མེད་པའི་དོན་དེ་བཞིན་
424



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཉིད་ཡོངས་གྲུབ་ཡིན་པར་བསྟན་པ་དེ་ལ། ཆོས་ཀྱི་བདག་མེད་ཇི་
ལྟ་བུ་ཞེ་ན། དགག་བྱ་ཆོས་བདག་བཀག་ཙམ་དེ་ཁོ་ན་ཡིན་ཞེས་
བཤད་པ་ལ། ངོ་བོ་ཉིད་མ་མཆིས་པ་ཉིད་ཅེས་གསུངས་པའི་ཕྱིར།
དེར་ཐལ། འདིའི་མེད་རྒྱུའི་ངོ་བོ་ཉིད་མཚན་ཉིད་གསུམ་པོ་གང་གི་
མེད་རྒྱུའི་ངོ་བོ་ཉིད་ཡིན་ཞེ་ན། ཀུན་བཏགས་ཁོ་ནའི་མེད་རྒྱུའི་ངོ་
བོ་ཉིད་ལ་བྱེད་ལ་ངོ་བོ་ཉིད་མེད་པ་གཞན་གཉིས་ཀྱི་མེད་རྒྱུའི་ངོ་བོ་
ཉིད་ལ་མི་བྱེད་ཅེས་སྟོན་པ་ལ་ངོ་བོ་ཉིད་དེ་ཁོ་ནས། ཞེས་གསུངས་
པའི་ཕྱིར། དེར་ཐལ། རྣམ་པར་རྟོག་པའི་སྤྱོད་ཡུལ་ཞེས་པ་ནས།
དེ་ཉིད་ཅེས་པའི་བར་གྱིས་གཞན་དབང་སྟོང་གཞིར་བྱས་ནས་གཞན་
དབང་དེ་ཉིད་བཤད་མ་ཐག་པའི་མེད་རྒྱུའི་མཚན་ཉིད་ཀྱི་ངོ་བོར་མ་
གྲུབ་ཅེས་སྟོན་པ་ལ་ཀུན་བཏགས་པའི་མཚན་ཉིད་དེར་མ་གྲུབ་ཅིང་།
ཞེས་གསུངས་པའི་ཕྱིར་ན་དཀའ་འགྲེལ་ལས་ཀྱང་གང་ཟག་གི་བདག་
མེད་ཕྲ་མོ་ཡོངས་གྲུབ་མ་ཡིན་པར་མདོ་འདིས་བསྟན་གསུངས་པའང་
དམ་པ་དེའི་བཞེད་པ་མ་ཡིན་སྙམ་སྟེ་དཔྱད་དོ། །ཡང་ཁ་ཅིག་ན་རེ།
ཉོན་སྒྲིབ་སྤངས་པའི་སྤངས་བ་ཆོས་ཅན། ཆོས་དབྱིངས་ཡིན་པར་
ཐལ། ཡོངས་གྲུབ་ཡིན་པའི་ཕྱིར། དེར་ཐལ། དོན་དམ་བདེན་
པ་ཡིན་པའི་ཕྱིར་ཏེ། མྱང་འདས་དོན་དམ་བདེན་པ་གང་ཞིག
འགོག་བདེན་ཡང་དོན་དམ་བདེན་པ་ཡིན་པའི་ཕྱིར་ན་འདིར་མ་ཁྱབ་
སྙམ། དང་བོ་གྲུབ་སྟེ། བསྡུ་བ་ལས། མྱ་ངན་ལས་འདས་པ་
ཆོས་ཀྱི་དབྱིངས་ ཤིན་ཏུ་རྣམ་པར་དག་པའི་མཚན་ཉིད་ཅན་ཞེས་
425



བྱང་ཆུབ་ལོ་མ་དཔེ་ཚོགས།
གསུངས་པའི་ཕྱིར་དང༌། མྱང་འདས་བདེན་གྲུབ་ཡིན་པའི་ཕྱིར་ཏེ།
འཁོར་བ་དང་མྱང་འདས་གཉིས་ལ་བདེན་པར་གྲུབ་མ་གྲུབ་ཀྱི་ཁྱད་
པར་ མེད་ པའི་ ཕྱིར་ཏེ། རྣམ་ བཤད་ རིགས་ པའི་ རྒྱ་ མཚོ་ ལས།
རིགས་པའི་འགྲོས་འདི་ཤེས་པའི་གནད་ཀྱིས་འཕགས་ཡུལ་གྱི་རང་སྡེ་
དངོས་སྨྲ་བས་ཀྱང་འཁོར་འདས་ལ་བདེན་པར་གྲུབ་མ་གྲུབ་ཀྱི་ཁྱད་
པར་ མི་བྱེད་ དོ། ། ཞེས་ གསུངས་ པའི་ ཕྱིར། གཉིས་ པ་ གྲུབ་ སྟེ།
སྟོང་ཐུན་ལས་འགོག་བདེན་དོན་དམ་བདེན་པར་བཤད་པའི་ཕྱིར།
འོན་ཀྱང་གསེར་ཕྲེང་ལས་འགོག་བདེན་ལ་སྤངས་པ་དང་ཆོས་ཉིད་
གཉིས་ཕྱེ་ཞིང་དང་བོ་ཀུན་རྫོབ་བདེན་པ་དང་གཉིས་པ་དོན་དམ་
བདེན་པར་གསུངས་པ་ལ། ཡང་ཁ་ཅིག སྤངས་པ་ཡང་འགོག་
བདེན་དང་ཆོས་ཉིད་གཉིས་ཀ་ཡིན་ཏེ། སྟོང་གཞི་ཆོས་ཅན་མེད་
པའི་ཆོས་ཉིད་ཁྱད་པར་ཅན་ཡོད་པར་རྣམ་བཤད་དགོངས་པ་རབ་
གསལ་ལས་བཤད་པ་ལ་རྒྱུ་མཚན་ཡོད་པའི་ཕྱིར་ཟེར། འདིར་་་་
དཔྱད་པར་བྱ་བ་མང་དུ་ཡོད་ཀྱང་ཡི་གེ་མང་དོགས་ནས་མ་བྲིས་ལ།
ཕལ་ཆེར་འོག་ཏུ་ཡང་དཔྱད་པར་འགྱུར་རོ། །སྨྲས་པ། འཁོར་བ་
སྦྲུལ་ཀྱི་ཁར་ལྡན་སྲིད་པའི་ནོར། །སྐད་ཅིག་མི་བརྟན་གཡོ་བའི་བྲང་
འགྲོའི་ལྕེ། །ཆགས་སྡང་སྲིད་སྒྲུབ་མདེའུ་ལྟར་རྣོ་བའི་རྩེ། །རིག་པའི་
རྨོངས་པ་སྡུག་བསྔལ་ལྕིད་ཀྱིས་མནར། །རིང་བོར་མི་སྡོད་འཁྲི་ཤིང་
རྩེ་མོ་ན། །གནས་པའི་མེ་ཏོག་སྐྲག་པའི་རི་དྭགས་མིག། རབ་ཏུ་
གཡོ་ལྡན་ལྷ་མིའི་དཔལ་འབྱོར་དག། སྲིད་ན་གློག་བཞིན་མི་བརྟན་
426



-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
མྱུར་དུ་སྡུད། །ཅི་ཙམ་དཔྱད་ཀྱང་གང་གི་ཕ་མཐའ་ནི། །མ་དམིགས་
མི་དམིགས་དམིགས་པར་འགྱུར་མིན་མཁའ། ཇི་བཞིན་ཤེས་བྱའི་
རྣམ་པར་དབྱེ་བ་འདི། །འབྱེད་ལ་མཁྱེན་པའི་གཏེར་ཡང་རྒྱལ་སྲས་
ཟོལ། །དྲང་ངེས་ཕྲ་ཞིབ་འཇམ་མགོན་ཁོ་ན་ཡི། །ཐུགས་ཀྱི་བཅུད་དུ་
གྱུར་ཏེ་དེང་དུས་འདིར། ། ན་ཚོད་རྒན་ཀྱང་བློ་གྲོས་གཞོན་་་་་་
འགས། ། རྟོགས་མིན་གཏམ་འདི་སྐལ་བཟང་རྣ་བའི་གསོས། །ཞེས་
པ་ནི་བར་སྐབས་ཀྱི་ཚིགས་སུ་བཅད་པའོ། ། ། །
བཞི་བ་དེ་དག་གི་གྲུབ་པའི་དོན་ནི། དགོངས་འགྲེལ་ལས།
བཅོམ་ལྡན་འདས་ཀྱིས་དང་བོར་ཡུལ་ཝ་ར་ཎ་སིར་དྲང་སྲོང་སྨྲ་བ་
ཞེས་པ་ནས། རྩོད་པའི་གཞིའི་གནས་སུ་གྱུར་བ་མ་ལགས་ཞེས་པའི་
བར་བྱུང་། འདིའི་སྐབས་སུ་མཐའ་དཔྱད་པ་ལ་དགག་བཞག་སྤང་
གསུམ་ལས། དང་བོ་ལ་ཁ་ཅིག་ན་རེ། འཁོར་ལོ་དང་བོ་ཡིན་ན་
དགོངས་འགྲེལ་ནས་བཤད་པའི་འཁོར་ལོ་དང་བོ་ཡིན་པས་ཁྱབ།
དེས་བར་མཐའ་གཉིས་ལའང་འདྲ་ཟེར། དེ་མི་འཐད་པར་ཐལ།
བདག་མེད་དངོས་སུ་སྟོན་པའི་འཁོར་ལོ་དང་བོ་ཡང་ཡོད། འདུལ་
བའི་བསླབ་བྱ་ཙམ་དངོས་སུ་སྟོན་པའི་འཁོར་ལོ་དང་བོ་ཡང་ཡོད།
ཕྱི་དོན་ཡོད་པར་དངོས་སུ་སྟོན་པའི་འཁོར་ལོ་དང་བོ་ཡང་ཡོད་པའི་
ཕྱིར། ཁྱབ་སྟེ། དེ་རྣམས་ལ་གོང་དུ་དྲི་བ་ཞུས་པ་ལྟར་གྱི་དོགས་
པ་ དཔྱོད་ སྐབས་ འདིར་དཔྱོད་ མི་ དགོས་ པའི་ ཕྱིར། དེར་ ཐལ།
གྲུབ་དོན་གྱི་མདོ་ཚན་དང་བོའི་དྲང་ངེས་དཔྱོད་པའི་མདོ་ལ་ཁྱད་
427



བྱང་ཆུབ་ལོ་མ་དཔེ་ཚོགས།
གཞི་གང་རུང་ཞིག་ལ་བརྩམས་ནས་རང་གི་མཚན་ཉིད་ཀྱིས་གྲུབ་ཅེས་
པའི་མདོ་ཚིག་ཡོད་པའི་མདོ་ཞིག་དགོས་ལ། གྲུབ་དོན་གྱི་མདོ་ཚན་
གཉིས་པའི་སྐབས་འདིར་ཁྱད་གཞི་གང་ཡང་རུང་བ་ལ་བརྩམས་ནས་
རང་གི་མཚན་ཉིད་ཀྱིས་གྲུབ་པའི་ངོ་བོ་སོགས་མེད་ཅེས་པའི་མདོ་
ཚིག་མི་ལྡན་པ་རྣམས་སྐབས་འདིར་དྲང་ངེས་དཔྱོད་པའི་གཞིར་མི་
འཇོག་པའི་ཕྱིར་ཏེ། འདི་ཉིད་ལས། ངོ་བོ་ཉིད་མེད་པ་སོགས་
ལས་མ་བརྩམས་པའི་མདོ་སྡེ་ལ་འགལ་སྤོང་དྲིས་བ་ལྟར་གྱི་དོགས་པ་
མེད་ པས་ དེ་ འདིར་ དྲང་ དོན་ དུ་ སྟོན་ མི་ དགོས་ སོ། ། ཞེས་ དང༌།
སྟོན་ཚུལ་དེ་ལས་གཞན་དུ་བསྟན་པའི་མདོ་འདིའི་དྲང་ངེས་དཔྱོད་
པའི་གཞིར་འོང་དོན་མེད་དོ། །ཞེས་གསུངས་པའི་ཕྱིར། རྩ་རྟགས་
དང་བོ་གྲུབ་སྟེ། ཟབ་ཞི་སྤྲོས་བྲལ་འོད་གསལ་འདུས་མ་བྱས། །
ཞེས་སོགས་དང་། བདེན་བཞིའི་མདོ་ལས། སྡུག་བསྔལ་ཤེས་་
པར་བྱར་མེད། ཀུན་འབྱུང་སྤང་བར་བྱར་མེད། འགོག་པ་་་
མངོན་དུ་བྱར་མེད། ལམ་ སྒོམ་ པར་བྱར་མེད་དོ་ཞེས་པའི་མདོ་
གཉིས་འཁོར་ལོ་དང་བོ་ཡིན་པའི་ཕྱིར། གཉིས་པ་གྲུབ་སྟེ། སྟོན་
པས་དུས་དང་བོར་ལྔ་སྡེ་ལ་ཤམ་ཐབས་ཟླུམ་པོར་བགོ་བར་བྱའོ། །
ཞེས་པའི་མདོ་འཁོར་ལོ་དང་བོ་ཡིན་པའི་ཕྱིར། གསུམ་པ་གྲུབ་སྟེ།
རང་གཞན་གྱི་སྡེ་བ་ཁ་ཅིག་རྗེས་སུ་བཟུང་བའི་ཕྱིར་དུ་གང་ཟག་གི་
བདག་དང༌། ཕྱི་དོན་སྟོན་པའི་འཁོར་ལོ་དང་བོ་གསུངས་པའི་ཕྱིར་
ཏེ། རྣམ་འགྲེལ་ལས། དེས་དེ་ཉིད་དོན་བཏང་སྙོམས་ཅན། །
428



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གླང་ཆེན་གཟིགས་སྟངས་ཉིད་མཛད་ནས། །འཇིག་རྟེན་ཐུགས་ནི་
འབའ་ཞིག་གིས། ། ཕྱི་རོལ་སྤྱོད་ལ་འཇུག་པར་མཛད། ། ཅེས་དང༌།
སྙིང་བོ་རྒྱུན་ལས། གཞུག་པ་ལ་ལྡེམ་པོར་དགོངས་པ་ནི་རང་སྡེ་
དང་གཞན་སྡེ་ཁ་ཅིག་རྗེས་སུ་བཟུང་བའི་ཆེད་དུ་གང་ཟག་གི་བདག་
ཡོད་པར་གསུངས་པ་ལྟ་བུའོ། །ཞེས་གསུངས་པའི་ཕྱིར། གཞན་
ཡང་། འཁོར་ལོ་ཐ་མ་ཡིན་ན་བཀའ་ཐ་མ་ལེགས་ཕྱེའི་ཆོས་འཁོར་
ཡིན་དགོས་པར་ཐལ། དེ་ལ་དགོངས་འགྲེལ་ལས་བཤད་པའི་་་་
འཁོར་ལོ་ཐ་མས་ཁྱབ་པའི་ཕྱིར། འདོད་ན། སྟོན་པས་དུས་ཐ་
མར་གསུངས་པའི་འདུལ་བ་མདོར་བསྡུས་རུང་མཐུན་དུ་གྲགས་པ་
ཆོས་ཅན། དེར་ཐལ། དེའི་ཕྱིར། དེར་ཐལ། འདིར་འཁོར་
ལོ་ཐ་མ་ངེས་དོན་ཡིན་ཞེས་པ་དེ་འཁོར་ལོ་ཐ་མ་ཡིན་ཚད་ཐམས་ཅད་
ལ་མི་བྱེད་པར་བདེན་པར་གྲུབ་མ་གྲུབ་ཀྱི་ཁྱད་པར་ཕྱེ་ནས་སྟོན་པ་
ཞིག་ལ་འཇོག་པའི་ཕྱིར་ཏེ། འདི་ཉིད་ལས། འཁོར་ལོ་གསུམ་པ་
ངེས་དོན་དུ་བཤད་པ་ཡང་སྔར་བཤད་པ་ལྟར་ལེགས་པར་རྣམ་པར་
ཕྱེ་བ་རྣམས་ཡིན་གྱི། ཐམས་ཅད་མ་ཡིན་པ་ནི་མདོ་ཉིད་ལས་ཀྱང་
ཤིན་ཏུ་གསལ་ལ། ཞེས་གསུངས་པའི་ཕྱིར། འདོད་ན། གྲུབ་
དོན་གྱི་མདོ་ཚན་གསུམ་པ་འདིས་དེ་དྲང་དོན་གྱི་མདོར་དངོས་སུ་
བསྟན་པར་ཐལ། འདོད་པའི་ཕྱིར། འདོད་མི་རིགས་ཏེ། ཁྱོད་
འདུལ་བའི་བསླབ་བྱ་དངོས་སུ་སྟོན་པའི་མདོ་ཡིན་པའི་ཕྱིར། ཁྱབ་
པ་གོང་འོག་གཉིས་ཀ་གྲུབ་སྟེ། འདི་ཉིད་ལས། དཔེར་ན་མྱ་ངན་
429



བྱང་ཆུབ་ལོ་མ་དཔེ་ཚོགས།
ལས་འདའ་ཁར་འདུལ་བ་མདོར་བསྡུས་ཞེས་བྱ་བ་རུང་མཐུན་དུ་
གྲགས་པ་གསུངས་ཀྱང་། དེ་མདོ་འདིས་ངེས་དོན་དུ་སྟོན་པ་མ་
ཡིན་ པ་ བཞིན་ ནོ། ། ཞེས་ གསུངས་ པའི་ ཕྱིར། ཡང༌ ཁ་ ཅིག
དགོངས་འགྲེལ་ལས་བཤད་པའི་འཁོར་ལོ་དང་པོ་ཡིན་ན་བདེན་བཞི་
དངོས་སུ་བསྟན་པས་ཁྱབ་ཟེར། ཡང་ཁ་ཅིག དེ་ཡིན་ན་བདེན་
བཞི་གང་རུང་རང་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པར་དངོས་སུ་བསྟན་པས་ཁྱབ་ཟེར་བ་དང་། ཁ་ ཅིག
དེ་ཡིན་ན་བདེན་བཞི་གང་རུང་རང་གི་མཚན་ཉིད་ཀྱིས་གྲུབ་པར་
དངོས་སུ་བསྟན་པས་ཁྱབ་ཟེར་ན། དེ་རྣམས་མི་འཐད་པར་ཐལ་
དྲིས་ཞུས་ཀྱི་འཁོར་ལོ་དང་བོ་ལ་དེ་ལྟར་མ་ཁྱབ་པའི་ཕྱིར། མ་གྲུབ་
ན། དྲིས་ཞུས་སྐབས་སུ་ཕུང་བོ་ལྔ་ནས། བྱང་ཕྱོགས་སོ་བདུན་གྱི་
བར་འགྲེས་རྐང་རྣམས་ལ་བཀའ་སྩལ་ཚུལ་སོ་སོར་བཤད་པ་མི་འཐད་
པར་ཐལ། འདོད་པའི་ཕྱིར། གཞན་ཡང་། རྒྱལ་པོ་གཟུགས་
ཅན་སྙིང་བོ་ལ་གདམས་པའི་མདོ་ལས། རྒྱལ་པོ་ཆེན་པོ་གཟུགས་ལ་
སྐྱེ་བ་ཡོད་འཇིག་པ་ཡོད། དེའི་སྐྱེ་བ་དང་འཇིག་པ་ཡང་ཤེས་པར་
བྱའོ། ། དེ་ བཞིན་ དུ་ ཚོར་ བ་ དང་ འདུ་ ཤེས་ དང་ འདུ་ བྱེད་ དང་།
རྣམ་པར་ཤེས་པའི་སྐྱེ་བ་ཡོད་འཇིག་པ་ཡོད། དེའི་སྐྱེ་བ་དང་་་་
འཇིག་ པ་ཡང་ཤེས་པར་བྱའོ། ། ཞེས་ པའི་མདོ་ཆོས་ ཅན། དམ་
བཅའ་རྣམས་ལ་དེར་ཐལ། དེའི་ཕྱིར། དེར་ཐལ། བཅོམ་ལྡན་
འདས་ཀྱིས་རྣམ་གྲངས་དུ་མར་ཕུང་བོ་རྣམས་ཀྱི་རང་གི་མཚན་ཉིད་
.
.
430



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱང་བཀའ་སྩལ་ཞེས་པའི་སྐབས་ནས་དངོས་སུ་བསྟན་པའི་མདོ་ཡིན་
པའི་ཕྱིར་ཏེ། དེས་དངོས་སུ་བསྟན་པའི་མདོ་ཞིག་ཡོད་པའི་ཕྱིར།
འདོད་ན། བདེན་པ་རྣམས་ཀྱི་རང་གི་མཚན་ཉིད་ཀྱང་བཀའ་སྩལ་
ཞེས་ པའི་ སྐབས་ ནས་ དངོས་ སུ་ བསྟན་ པའི་ མདོ་ ཡིན་ པར་ ཐལ།
འདོད་པའི་ཕྱིར། འདོད་ན། དྲིས་ཞུས་ཀྱི་མདོ་ཚིག་གཉིས་ལ་
ཟློས་སྐྱོན་ཡོད་པར་ཐལ། འདོད་པའི་ཕྱིར་དང༌། འགྲེས་རྐང་
དང་བོ་སོགས་ཀྱི་མདོ་ལ་འགྲེས་རྐང་ལྔ་བའི་མདོས་ཁྱབ་པར་ཐལ་
བའི་ཕྱིར། ཡང་ཁ་ཅིག དགོངས་འགྲེལ་ལས་བཤད་པའི་འཁོར་
ལོ་ཐ་མ་ཡིན་ན་དགོངས་འགྲེལ་དང་དོན་དམ་ཡང་དག་འཕགས་ཞུས་
ཀྱི་ལེའུ་གང་རུང་ཡིན་པས་ཁྱབ་ཟེར་ན། འོ་ན་འོད་སྲུང་གི་ལེའུ་
ལས། ཡོད་ཅེས་བྱ་བ་ནི་མཐའ་གཅིག་གོ། མེད་ཅེས་བྱ་བ་ནི་
མཐའ་གཉིས་སོ། །མཐའ་དེ་གཉིས་དང་བྲལ་བ་ནི་དབུ་མའི་ལམ་མོ་
ཞེས་པའི་མདོ་དང་། ལང་གཤེགས་དང་རྒྱན་སྟུག་པོ་བཀོད་པའི་
མདོ་ རྣམས་ ཆོས་ ཅན། དེར་ ཐལ། དེའི་ ཕྱིར། དེར་ ཐལ།
འདི་ནི་བླ་ན་མ་མཆིས་ཞེས་པས་བསྟན་པའི་མདོ་དེ་ལ་དགོངས་་་་
འགྲེལ་ལས་གཞན་པའི་མཚན་ཉིད་གསུམ་སྟོན་པའི་མདོ་ཞིག་དང་
མཚན་ཉིད་གསུམ་ལ་བདེན་པར་གྲུབ་མ་གྲུབ་ཀྱི་ཁྱད་པར་ཕྱེ་ནས་
སྟོན་པའི་མདོ་འགའ་ཞིག་ཡོད་པའི་ཕྱིར། དེར་ཐལ། སྐབས་
འདིའི་ལེགས་པར་ཕྱེ་ཞེས་པའི་དོན་ལ་མཚན་ཉིད་གསུམ་གྱི་རྣམ་
གཞག་ཕྱེ་བ་དང་། ངོ་བོ་ཉིད་མེད་ཚུལ་ཕྱེ་བ་གཉིས་ཡོད་པ་གང་
431



བྱང་ཆུབ་ལོ་མ་དཔེ་ཚོགས།
ཞིག དེ་ལྟར་སྟོན་པའི་འཁོར་ལོ་ཐ་མ་རྣམས་ཆོས་ཀྱི་འཁོར་ལོ་
བསྐོར་བ་འདི་ནི་ཞེས་པའི་མཚན་གཞི་ཡིན་པའི་ཕྱིར། དང་བོ་གྲུབ་
སྟེ། འདི་ཉིད་ལས། ལེགས་པར་ཕྱེ་བ་ནི་སྔར་བཤད་པ་ལྟར་
གཟུགས་ལ་སོགས་པའི་ཆོས་རེ་རེ་ལ་མཚན་ཉིད་གསུམ་གསུམ་གྱི་རྣམ་
གཞག་དང་། དེ་ལ་ངོ་བོ་ཉིད་མེད་ཚུལ་གསུམ་དུ་ཕྱེ་བའོ། །ཞེས་
གསུངས་པའི་ཕྱིར། གཉིས་པ་གྲུབ་སྟེ། འདི་ཉིད་ལས། ཆོས་
ཀྱི་འཁོར་ལོ་བསྐོར་བ་འདི་ནི་ཞེས་ཉེ་བའི་ཚིག་གིས་སྨོས་པ་ནི་དེ་མ་
ཐག་ ཏུ་སྨོས་པའི་ལེགས་པར་རྣམ་པར་ཕྱེ་བའི་འཁོར་ལོ་དགོངས་
འགྲེལ་དང་དེ་བཞིན་དུ་ཕྱེ་བ་རྣམས་ལ་ཟེར་བ་ཡིན་གྱི། ཞེས་་་་
གསུངས་པའི་ཕྱིར། ཡང་ཁ་ཅིག སྟོན་པ་སངས་རྒྱ་ཚུལ་བསྟན་
ནས་ལོ་དགུའི་བར་བདེན་བཞིའི་ཆོས་འཁོར་ཁོ་ན་དེ་རྗེས་ལོ་ཉེར་
གཅིག་བར་དུ་མཚན་ཉིད་མེད་པའི་ཆོས་འཁོར་ཁོ་ན། དེ་རྗེས་ལོ་
དགུའི་བར་དུ་བཀའ་ཐ་མ་ལེགས་ཕྱེའི་ཆོས་འཁོར་ཁོ་ན་གསུངས་ཟེར།
དེ་ལ་མཁས་པ་གཞན་དག་ན་རེ། དང་བོ་མི་འཐད་དེ། སྟོན་པ་
སངས་རྒྱས་པའི་ཕྱི་དེ་ལོ་དུས་འཁོར་རྩ་རྒྱུད་གསུངས་པ་གང་ཞིག་
དེ་དང་དུས་མཉམ་དུ་ཤེར་ཕྱིན་གྱི་མདོ་གསུངས་པའི་ཕྱིར། དང་བོ་
གྲུབ་སྟེ། དུས་འཁོར་འགྲེལ་ཆེན་ལས། ས་གས་ཉ་བའི་སྐྱ་རེངས་
འཆར་བའི་ཚེ་བཅོམ་ལྡན་འདས་ཤཱཀྱ་ཐུབ་པ་མངོན་པར་རྫོགས་པར་
སངས་རྒྱས་ཏེ་དེ་ནས་ཆོས་ཀྱི་འཁོར་ལོ་བསྐོར་ཞིང་ཐེག་པ་གསུམ་
བསྟན་པ་མཛད་ནས་ཟླ་བ་བཅུ་གཉིས་པ་ནག་པའི་ཉ་ལ་ཤིངྒཱ་ཎ ཀ་ཊ་
432



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
-
ཀར་ཆོས་དབྱིངས་གསུང་གི་དབང་ཕྱུག་གི་དཀྱིལ་འཁོར་གསུངས་
སོ། ། ཞེས་ གསུངས་ པའི་ ཕྱིར་ ཟེར་ བ་ དང༌། ཊཱིཀ་ ཆེན་ ལས།
སངས་རྒྱས་པའི་དུས་དེ་ནས་རྩིས་པའི་ཟླ་བ་བཅུ་གཉིས་པ་ནག་པ་ཟླ་
བའི་ཉ་ནས་བཟུང་སྟེ་ཞེས་གསུངས་པ་མཐུན་ནོ། །མཁས་པ་དེ་དག་
གི་དགོངས་པ་ནི་དུས་འཁོར་ལུགས་ལ་ནག་ཟླ་ལོ་མགོར་འདོད་པས་
བཅུ་གཉིས་པ་ནག་པའི་ཉ་ལ་བབས་པ་ཞེས་གསུངས་པ་འདི་ས་ག་ཟླ་
བ་ནས་རྩིས་པའི་བཅུ་གཉིས་པར་བྱེད་དགོས་པས་ཕྱི་དེ་ལོ་ཡིན་སྙམ་
པར་དགོངས་འདུག་ལ། རྗེ་ནོར་བཟང་མ་ཕེབས་ཡན་ཆད་ཀྱི་དུས་
འཁོར་བ་ཐམས་ཅད་ལོ་མགོ་ནག་ཟླར་བྱས་སྣང་ངོ༌། །འོན་ཀྱང་རང་
རེའི་རྗེ་ནོར་བཟང་གིས་དུས་འཁོར་ལུགས་ལ་ལོ་མགོ་ནག་ཟླ་དང་ས་
ག་ཟླ་བར་འཛིན་ཚུལ་གཉིས་འདུག་གོ། གཉིས་པ་གྲུབ་སྟེ། སྟོན་
པའི་སྐུའི་བཀོད་པ་དུ་མས་བྱ་རྒོད་ཕུང་བོ་སོགས་སུ་གསུངས་པའི་
ཕྱིར་ཏེ། དུས་འཁོར་རྩ་རྒྱུད་ལས། སྟོན་པས་བྱ་རྒོད་ཕུང་བོ་
རུ། །ཤེས་རབ་ཕ་རོལ་ཕྱིན་ཚུལ་བཞིན། ། ཆོས་བསྟན་དཔལ་ལྡན་
འབྲས་སྤུངས་ སུ། ། དེ་ བཞིན་ གསང་སྔགས་ ཚུལ་ རབ་ གསུངས། །
ཞེས་གསུངས་པའི་ཕྱིར་ཟེར་བ་དང༌། དུས་འཁོར་ཊིཀ་ཆེན་དེ་ཉིད་
སྣང་བ་ལས། བྱ་རྒོད་ཕུང་བོའི་རི་ལ་སོགས་པ་གནས་གཞན་དང་
གཞན་དུ་ཕ་རོལ་ཏུ་ཕྱིན་པའི་ཐེག་པ་སྟོན་པ་དང༌། རྒྱ་གར་ལྷོ་
ཕྱོགས་དཔལ་གྱི་རི་དང་ཉེ་བ་དཔལ་ལྡན་འབྲས་སྤུངས་ཀྱི་མཆོད་རྟེན་
ཆེན་པོར་བྱོན་ནས་གསང་སྔགས་ཀྱི་ཐེག་པ་སྟོན་པའི་སྐུའི་ཚུལ་གཉིས་
433



བྱང་ཆུབ་ལོ་མ་དཔེ་ཚོགས།
མཛད་དེ་ཞེས་གསུངས་པ་མཐུན་ནོ། ། རྩ་རྒྱུད་ཀྱི་ལུང་འདིའི་ལོག་ཏུ་
དུས་འཁོར་རྩ་རྒྱུད་ལས། བྱ་རྒོད་ཕུང་བོའི་རི་ཆེན་པོར། ། ཐེག་པ་
ཆེན་པོ་བླ་ན་མེད། ། ཤེས་རབ་ཕ་རོལ་ཕྱིན་པའི་ཚུལ། །བྱང་ཆུབ་
སེམས་དཔའ་རྣམས་ལ་བསྟན། ། དེ་ནས་གཅིག་ཏུ་མཆོད་རྟེན་་་་་་
ཆེར། ། ཆོས་ཀྱི་དབྱིངས་ཀྱི་དཀྱིལ་འཁོར་དུ། ། ཞེས་གསུངས་པས།
དེ་ནས་ཞེས་པའི་སྒྲ་དེ་གཉིས་སྔ་ཕྱིར་གསུངས་པར་བསྟན་སྙམ་ན།
ལུང་དེས་བྱ་རྒོད་ཕུང་བོར་ཆོས་སྟོན་པ་དེ་ནས་ཕྱིར་ཐོན་པའི་ཕྱོགས་
གཅིག་འབྲས་སྤུངས་སུ་ཡང་བསྟན་ཞེས་པ་ཙམ་ཡིན་བྱས་ཆོག་ཅིང་།
འགྲེལ་ཆེན་ལས་ཀྱང་། སངས་རྒྱས་ཏེ་དེ་ནས་ཆོས་ཀྱི་འཁོར་ལོ་
བསྐོར་ཞིང་ཐེག་པ་གསུམ་བསྟན་པ་མཛད་ནས་བཅུ་གཉིས་པ་ཞེས་
གསུངས་པའི་ཐེག་པ་གསུམ་བསྟན་པ་མཛད་ནས། ཞེས་པ་འདིས་
ཀྱང་། འཁོར་ལོ་གསུམ་དང་དུས་འཁོར་གཉིས་སྔ་ཕྱིར་བསྟན་ནམ་
སྙམ་ན། ལུང་དེས་ཆོས་འཁོར་བསྐོར་ཞིང་ཉན་རང་བྱང་སེམས་ཀྱི་
ཐེག་པ་གསུམ་བསྟན་པར་བཤད་པ་ཙམ་ཡིན་གྱི་རྗོད་བྱེད་འཁོར་ལོ་
རིམ་པ་གསུམ་མ་ཡིན་ནོ། །དམ་བཅའ་ཕྱི་མ་གཉིས་མི་འཐད་པར་
ཐལ། སངས་རྒྱས་ནས་ལོ་བཅུ་གསུམ་པའི་དུས་སུ་འདུལ་བའི་་་
བསླབ་གཞི་མི་ཚངས་སྤྱོད་ཀྱི་བཅས་གཞི་མཛད་པ་དང༌། མྱ་ངན་
ལས་འདའ་ཁར་འདུལ་བ་མདོར་བསྡུས་རུང་མཐུན་དང་བྱང་ཕྱོགས་
སོ་ བདུན་ གྱི་ཆོས་ གསུངས་ པའི་ཕྱིར། གསུངས་ པ་ ལ་ ཁོ་ ན་ རེ།
སྟོན་པ་སངས་རྒྱས་པའི་ཚུལ་བསྟན་པའི་ཕྱི་དེ་ལོ་ཤེར་ཕྱིན་གྱི་མདོ་མ་
434



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གསུངས་པར་ཐལ། དེའི་ཚེ་ཀུན་དགའ་བོ་རབ་ཏུ་མ་བྱུང་བའི་ཕྱིར།
ཁྱབ་སྟེ། ཤེར་ཕྱིན་གྱི་མདོར། གང་ཟག་གཅིག་མ་གཏོགས་པ་
འདི་ལྟ་སྟེ། སློབ་པ་རྒྱུན་དུ་ཞུགས་པ་ཚེ་དང་ལྡན་པ་ཀུན་དགའ་བོ།
ཞེས་གསུངས་པའི་ཕྱིར། གོང་གི་རྟགས་གྲུབ་སྟེ། སྟོན་པ་སངས་
རྒྱས་ཚུལ་བསྟན་ནས་ལོ་དྲུག་གི་ཚེ་ད་ལྟར་གྱི་ཆོ་ག་གསར་དུ་བྱས་པའི་
ཕྱིར་དང་། ཀུན་དགའ་བོ་ད་ལྟར་གྱི་ཆོ་གས་རབ་བྱུང་བྱས་པ་ཡིན་
པའི་ཕྱིར་ཟེར། དེ་ལ་མཁས་པ་གཞན་དག་ན་རེ། སྐྱོན་དེ་མེད
པར་ཐལ། ཀུན་དགའ་བོ་ཐོག་མར་ཤེར་ཕྱིན་གྱི་མདོ་གསུངས་པའི་
འཁོར་དུ་མེད་ཀྱང་། ཕྱིས་སུ་གསུངས་པའི་འཁོར་དུ་དེ་ཡོད་པའི་
ཕྱིར། དེར་ཐལ། ཀུན་དགའ་བོས་སྟོན་པས་དུས་དང་བོར་་་་
གསུངས་པའི་མདོ་དག་ནི་གཞན་དག་ལས་ཐོས་པའང་རང་གིས་ཆོས་
ངེས་པར་བྱ་བའི་ཕྱིར་བཅོམ་ལྡན་འདས་ཀྱི་དྲུང་དུ་ཞུས་པ་ཡིན་པའི་
ཕྱིར། འགྲེལ་ཆེན་ལས། འདི་ལ་ཉེས་པ་མེད་དེ་གང་གི་ཕྱིར་ན་དེ་
བཞིན་གཤེགས་པས་བྱིན་གྱིས་བརླབས་ཀྱིས་བསྟན་པ་ནི་དེས་བསྟན་
པ་ཡིན་པ་ལྟར། དེའི་མཐུས་གཞན་ལས་ཐོས་པ་ཡང་བཅོམ་ལྡན་
འདས་ཉིད་ཀྱི་ཐད་ནས་ཐོས་པ་ཡིན་ནོ། །ཡང་ན་གཞན་དག་ལས་
ཐོས་ན་ཡང་ཆོས་འཛིན་པའི་མཆོག་ཡིན་པས། དོན་ངེས་པར་བྱ་
བའི་ཕྱིར། དེས་བཅོམ་ ལྡན་འདས་ལ་ཞུས་པ་ཡིན་ནོ། ། ཞེས་་་་་
གསུངས་པའི་ཕྱིར་ཟེར། དེ་ལ་ཁོ་ན་རེ། སྟོན་པས་ཐོག་མར་
གསུངས་པའི་བརྒྱད་སྟོང་བ་ལ་ཤེར་ཕྱིན་ཡོངས་གཏད་ཀྱི་ལེའུ་མ་ཚང་
435



བྱང་ཆུབ་ལོ་མ་དཔེ་ཚོགས།
བར་ཐལ། དམ་བཅའ་འཐད་པ་གང་ཞིག ཤེར་ཕྱིན་ཡོངས་་
གཏད་ཀྱི་ལེའུ་ཀུན་དགའ་བོ་ལ་གསུངས་པའི་ཕྱིར་ན། འདིར་མ་
ཁྱབ་སྙམ་སྟེ་འོག་ཏུ་དཔྱད། འདོད་ན། དེ་ལ་ཤོ་ལོ་ཀ་སྟོང་ཕྲག་
བརྒྱད་མ་ཚང་བར་ཐལ། འདོད་པའི་ཕྱིར། ཁ་ཅིག་མ་ཁྱབ་ཟེར།
སྟོན་པས་ཕྱིས་གསུངས་པའི་བཀའ་བརྒྱད་ སྟོང་བ་ལ་ཤོ་ལོ་ཀ་སྟོང་
ཕྲག་བརྒྱད་ལས་ལྷག་པར་ཐལ། མ་ཁྱབ་པ་གང་ཞིག ཕྱིས་སུ་
གསུངས་པའི་བརྒྱད་སྟོང་བ་ལ་ཤེར་ཕྱིན་ཡོངས་གཏད་ཀྱི་ལེའུ་ལྷག་
པའི་ ཕྱིར་ ཟེར། གཞན་དག་ གིས་ ལན་ བཏབ་ པ་ མི་ སྣང་ ཡང་།
རང་ལུགས་ལ་ཕྱིས་གསུངས་པའི་བཀའ་བརྒྱད་སྟོང་བ་ལ་ཤེར་ཕྱིན་
ཡོངས་གཏད་ཀྱི་ལེའུ་ལྷག་པ་མ་གྲུབ་སྟེ། ཤེར་ཕྱིན་ཡོངས་གཏད་ཀྱི་
ལེའུ་མེད་པའི་བརྒྱད་སྟོང་བ་ནི་གཞི་མ་གྲུབ་པའི་ཕྱིར་རོ། །བྱས་པ་ལ་
ཁོ་ན་རེ། སྟོན་པས་ཐོག་མར་གསུངས་པའི་བརྒྱད་སྟོང་བ་ལ་ཡང་
ཤེར་ཕྱིན་ཡོངས་གཏད་ཀྱི་ལེའུ་ཚང་བར་ཐལ། བརྒྱད་སྟོད་པ་ལ་
དེའི་ཕྱིར། འདོད་ན། སྟོན་པས་ཐོག་མར་བརྒྱད་ སྟོང་བ་་་་་་
གསུངས་མ་ཐག་གི་དུས་སུ་དེ་ལ་ཤོ་ལོ་ཀ་སྟོང་ཕྲག་བརྒྱད་དང་ཤེར་
ཕྱིན་ཡོངས་གཏད་ཀྱི་ལེའུ་ཡང་ཡོད་པར་ཐལ། འདོད་པའི་ཕྱིར་ན་
མ་ཁྱབ། འདོད་ན། སྟོན་པས་བྱ་རྒོད་ཕུང་པོར་ཡུམ་འབུམ་པ་
གསུངས་མ་ཐག་པའི་དུས་སུའང་དེ་ལ་ཤོ་ལོ་ཀ་འབུམ་ཕྲག་གཅིག་
དང་དེའི་གླེང་གཞིའི་ལེའུ་ཡོད་པར་ཐལ། སྟོན་པས་བྱ་རྒོད་ཕུང་
བོར་གསུངས་པའི་ཡུམ་འབུམ་པ་དེ་ཡུམ་འབུམ་པ་གང་ཞིག ཡུམ་
436



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འབུམ་པ་ཡིན་ན་དེ་གཉིས་ཚང་བས་ཁྱབ་པའི་ཕྱིར། ཁྱབ་པ་ཁས།
འདོད་མི་རིགས་ཏེ། དེའི་དུས་སུ་གླེང་གཞིའི་ལེའུ་སོགས་མེད་པའི་
ཕྱིར་ཏེ། ལེའུ་དེ་ཕྱིས་ སུ་ མཐོང་བ་ བསྡུས་ པ་ ཡིན་ པའི་ ཕྱིར་ཏེ།
དེའི་གླེང་གཞིའི་ལེའུ་ནི་སྟོན་པའི་མཛད་པ་དང་ཆོ་འཕྲུལ་བསྟན་ཚུལ་
གྱི་བཀོད་པ་མཐོང་བ་བསྡུས་པ་ཡིན་པའི་ཕྱིར། དེ་དག་ནི་ད་ལྟའི་
དུས་ཀྱི་ཤོ་ལོ་ཀ་དང་ལེའུ་སོགས་ཇི་ལྟར་ཡོད་པ་ལྟར་སྟོན་པས་་་་་
གསུངས་མ་ཐག་ནས། རྗོད་བྱེད་ཀྱི་ཚིག་ཆ་ཚང་བ་བསྒྲིགས་ནས་
མེད་པའི་ཕྱིར། ཐོར་བུ་ཐོར་བུར་བརྗོད་བྱ་ཚང་བར་བསྟན་པ་དེ་
ཕྱིས་བཀའ་བསྡུ་བ་བོ་རྣམས་ཀྱིས་མཐོང་བ་དང་ཐོས་པ་རྣམས་བསྡུས་
ཏེ་གླེང་གཞི་དང་ལེའུ་སོགས་མཛད་པ་ཡིན་པའི་ཕྱིར། སྤྲོས་པས་
ཆོག་མོད། འདི་ནི་དཔྱད་ཚུལ་གྱི་དམིགས་བུ་མཚོན་ཙམ་བཀོད་པ་
སྟེ་ཡི་གེ་མང་དོགས་སོ། །འོན་ཀྱང་ཀུན་དགའ་བོས་སྟོན་པའི་ཞབས་
མ་ཟིན་བར་དུ་ཀུན་དགའ་བོ་འཁོར་དུ་ཡོད་པའི་ཤེར་ཕྱོགས་ཀྱི་མདོ་
སྡེ་མ་གསུངས་པར་བྱས་ན་ཤིན་ཏུ་ལེགས་པར་གོ ཊཱིཀ་ཆེན་དེ་ཉིད་
སྣང་བའི་ལུགས་འདི་སྐོར་ལ་ཕྱིས་ཀྱི་ཕུག་ལུགས་རྩིས་ཙམ་ཤེས་རློམ་
ཁ་ཅིག་ན་རེ། ཀུན་དགའ་བོ་སྟོན་པ་སངས་རྒྱས་པའི་དུས་སུ་་་
འཁྲུངས་ན་དེ་ཉིད་བཀའ་བསྡུ་པ་བོ་ཡང་ཡིན་ལ་ཆོས་འཁོར་བར་
མའི་གདུལ་བྱར་གྱུར་པ་དང་། དེས་ལོ་གཅིག་ལས་མ་ལོན་པར་
རྒྱུན་ཞུགས་སུ་ཡང་མི་རིགས་སོ་ཟེར། འོ་ན་ལུང་དེ་བསྡུ་པ་བོ་དང་
དེའི་ གདུལ་བྱ་ ཡིན་ ན་ ལུང་ དེ་ གསུང་ དུས་ ཡོད་ དགོས་ པར་ ཐལ།
437



བྱང་ཆུབ་ལོ་མ་དཔེ་ཚོགས།
ཁྱོད་ཀྱི་ཞེ་འདོད་བཀོད་མ་ཐག་པ་དེའི་ཕྱིར། འདོད་ན། སངས་
རྒྱས་ནས་ལོ་དྲུག་ཡན་ཆད་དུ་འདུལ་བ་མ་གསུངས་པར་ཐལ། དེ་
ཡན་ཆད་སངས་རྒྱས་ཀྱི་འཁོར་དུ་ཉེ་བར་འཁོར་མ་བྱུང་བའི་ཕྱིར།
ཁྱབ་པ་ཁས། རྟགས་གྲུབ་སྟེ། ཡབ་སྲས་མཇལ་གྱི་བར་དུ་ཨུ་བ་ལི་
རབ་ཏུ་མ་བྱུང་ཞིང་དགྲ་བཅོམ་སོགས་མ་ཐོབ་པའི་ཕྱིར། འདོད་མི་
ནུས་ཏེ། དེ་ཡན་ཆད་དུ་སྔོན་ཆོག་ད་ཆོག་སོགས་མཛད་པའི་ཕྱིར།
གཞན་ཡང་། སྟོན་པ་མྱ་ངན་ལས་འདས་རྗེས་སུ་མདོ་གང་གི་ཡང་
གདུལ་བྱ་མ་བྱུང་བར་ཐལ་ལོ། ། འདོད་པའི་ཕྱིར། ཁྱོད་་་་་་་
གཟིགས་རྒྱུ་དང་ཤེས་རྒྱ་ཆེ་བ་ཞིག་གོ། དེས་ན་འདི་སྐད་བདག་
གིས་ཐོས་པ་ཞེས་པའི་དོན་ཡང་བཀའ་བསྡུས་ཟིན་དེའི་གཞུང་ཀུན་
སྟོན་པ་ལས་ཐོས་ཞེས་པ་མ་ཡིན་ཏེ། དེའི་གཞུང་ཚིག་ལ་གནས་
དང་སྟོན་པ་དང་དེའི་འོད་ཟེར་སོགས་མཐོང་ཚུལ་ཡང་བྲིས་པ་དུ་མ་
ཡོད་པའི་ཕྱིར། སྤྱིར་སྟོན་པས་གསུང་ཚད་མཐའ་གཅིག་ཏུ་དེ་ལས་
ཐོས་ཞེས་པ་ཡང་མ་ཡིན་ཏེ། དེ་དག་གང་ཟག་གཞན་དང་གཞན་
ལས་ཐོས་པ་ཡང་དུ་མ་ཡོད་པའི་ཕྱིར་ཏེ། དཔེར་ན་ཀུན་དགའ་
བོས་ཁོ་བོས་འདི་དག་སྟོན་པའི་ཐད་ནས་ཐོས་པ་ཡང་ཡོད། གང་
ཟག་གཞན་དང་གཞན་ལས་བརྒྱུད་དེ་ཐོས་པ་ཡང་ཡོད་ཅེས་བཤད་པ་
ལྟ་བུ་ཡིན་པའི་ཕྱིར། དེས་ན་བདག་གིས་ཐོས་པ་ནི་གཞུང་དེའི་
གཙོ་ཆེ་བའི་དབང་དུ་བྱས་པའམ། ཡང་ན་སངས་རྒྱས་ཀྱི་མཐུས་
གང་ཟག་གཞན་གྱིས་ཆོས་གསུངས་པ་དེ་སངས་རྒྱས་ཀྱིས་གསུངས་
438



=
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པར་འཇོག་པ་བཞིན་དུ། དེས་བྱིན་གྱིས་བརླབས་ཀྱིས་གཞན་ནས་
ཐོས་པ་ཡང་དེ་ལས་ཐོས་པར་བྱེད་པའམ། ཡང་ན་དེའི་ཆོས་འཛིན་
པའི་མཆོག་ཡིན་པས་སླར་བསྐྱུར་ནས་སངས་རྒྱས་ལས་ཐོས་པ་དག་
ཡིན་ཏེ། དེ་ལྟར་ཡིན་པར་བརྒྱད་སྟོང་འགྲེལ་ཆེན་ལས་བཤད་པའི་
ཕྱིར་དང༌། མཚན་བརྗོད་ལས། ད་ལྟར་བྱུང་བའི་རྫོགས་སངས་
རྒྱས། ། ཡང་དང་ཡང་དུ་གསུངས་པ་གང་། །ཞེས་རྒྱུད་དེ་ལན་དུ་
མར་གསུངས་པ་ལྟར་མདོ་འགའ་ཞིག་ཀྱང་ལན་དུ་མར་གསུངས་པར་
མངོན་ནོ། ། འོན་ཀྱང་དུས་གཅིག་ན་ཞེས་པའི་དོན་ཡང་དུས་སྐད་
ཅིག་མ་གཅིག་ལ་ཐོས་པ་དང་དུས་ལན་གཅིག་ལ་འདི་ཐོས་གཞན་དུ་
མ་ཐོས་ཞེས་པ་དང་། དུས་གཅིག་གི་ཚེ་འདི་ཐོས་ལ་དུས་གཞན་
དང་གཞན་ལ་གཞན་ཐོས་ཞེས་པའི་བཤད་ཚུལ་གསུམ་ཡང་ཁས་ལེན་
ཀྱང་མི་འགལ་པར་ཤེས་པར་གྱིས། འདི་སྐོར་དུས་འཁོར་ཊིཀ་ཆེན་
དང་འགྲེལ་ཆེན་དང་སྤྱི་དོན་འོད་རྒྱན་དང་བརྒྱད་སྟོང་འགྲེལ་ཆེན་
ལས་ བཤད་པས་དེར་ལྟོས་ཤིག ཁ་ཅིག འཁོར་ལོ་ཐ་མའི་
གདུལ་བྱ་ལ་རིགས་ཅན་གསུམ་ག་ཡོད་པ་དེ། གདུལ་བྱ་ནི་ཐེག་པ་
ཐམས་ཅད་ལ་ཞུགས་པ་ཞེས་པའི་དོན་ཡིན་པའི་ཕྱིར་ཟེར་ན། འོ་
ན་ཐེག་པ་ཐམས་ཅད་ལ་ཞེས་པའི་ཐེག་པ་དེ་ཐེག་པ་ཆེ་ཆུང་གི་ལམ་ལ་
བྱེད་པར་ཐལ། འདོད་པའི་ཕྱིར། འདོད་ན། ཉན་ཐོས་ཀྱི་
ཐེག་པ་ལ་ཡང་དག་པར་ཞུགས་པ་ཞེས་པའི་དོན་ཉན་ཐོས་ཀྱི་ལམ་དུ་
ཞུགས་པའི་དོན་དང༌། ཐེག་པ་ཆེན་པོ་ལ་ཡང་དག་པར་ཞུགས་པ་
439



བྱང་ཆུབ་ལོ་མ་དཔེ་ཚོགས། །
ཞེས་པའི་དོན་ཐེག་ཆེན་ལམ་དུ་ཞུགས་པ་ལ་བྱེད་པར་ཐལ། ཉན་
ཐོས་ཀྱི་ཐེག་པ་ལ་ཞེས་པའི་ཐེག་པ་ཉན་ཐོས་ཀྱི་ལམ་དང་། ཐེག་པ་
ཆེན་ པོ་ ལ་ ཞེས་ པའི་ དོན་ ཐེག་ ཆེན་ གྱི་ ལམ་ ལ་ བྱེད་ པའི་ ཕྱིར།
འདོད་ན། འཁོར་ལོ་དང་བོའི་ཆེད་དུ་བྱ་བའི་གདུལ་བྱ་ལ་ཉན་
ཐོས་ཀྱིས་ཁྱབ་པ་དང༌། འཁོར་ལོ་བར་པའི་ཆེད་དུ་བྱ་བའི་གདུལ་
བྱ་ལ་ཐེག་ཆེན་གང་ཟག་གིས་ཁྱབ་པར་ཐལ་ལོ། །འདོད་པའི་ཕྱིར།
འདོད་ན། དེ་མི་འཐད་པར་ཐལ། ཉན་ཐོས་ཀྱི་ཐེག་པ་ལ་ཞེས་
པའི་ ཐེག་ པ་ དང་། ཐེག་པ་ཆེན་ པོ་ ལ་ ཞེས་ པའི་ ཐེག་ པ་ དང་།
ཐེག་པ་ཐམས་ཅད་ལ་ཞེས་པའི་ཐེག་པ་དེ་དག་བརྗོད་བྱ་དོན་གྱི་ཐེག་
པ་ལ་མི་བྱེད་པར་རྗོད་བྱེད་ཚིག་གི་ཐེག་པ་ལ་བྱེད་རིགས་པའི་ཕྱིར།
དེར་ཐལ། དེ་དག་རྗོད་བྱེད་ཚིག་གི་ཐེག་པ་ལ་བྱས་ནས་དེ་དག་གི་
དགོངས་པ་རྟོགས་པའི་སྣོད་རུང་དུ་སོང་བ་དེ་ཐེག་པ་དེ་དག་ལ་ཡང་
དག་པར་ཞུགས་པའི་དོན་ཡིན་པའི་ཕྱིར། དེར་ཐལ། ལེགས་
ཕྱེའི་ཆོས་འཁོར་གྱི་ཆེད་དུ་བྱ་བའི་གདུལ་བྱས་ལེགས་ཕྱེའི་ཆོས་འཁོར་
ལ་བརྟེན་ནས་ཆོས་ཀྱི་བདག་མེད་ཀྱི་དབང་དུ་བྱས་པའི་མཚན་ཉིད་
གསུམ་གྱི་རྣམ་གཞག་བཀའ་བར་བའི་དགོངས་པར་དངོས་སུ་རྟོགས།
གང་ཟག་གི་བདག་མེད་ཀྱི་དབང་དུ་བྱས་པའི་མཚན་ཉིད་གསུམ་གྱི་
རྣམ་གཞག་བདེན་བཞིའི་ཆོས་འཁོར་གྱི་དགོངས་པར་ཤུགས་ལ་་་་་
བཀྲལ་བར་རྟོགས་པ་དེ། གདུལ་བྱ་ནི་ཐེག་པ་ཐམས་ཅད་ལ་ཡང་
དག་ པར་ ཞུགས་ ཞེས་ པའི་ དོན་ ཡིན་ པའི་ ཕྱིར། དེར་ ཐལ།
440



་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འཁོར་ལོ་དང་བོའི་ཆེད་དུ་བྱ་བའི་གདུལ་བྱ་དེས་འཁོར་ལོ་དང་པོ་ལ་
བརྟེན་ནས་གང་ཟག་གི་བདག་མེད་ཀྱི་དབང་དུ་བྱས་པའི་མཚན་ཉིད་
གསུམ་གྱི་རྣམ་གཞག་ཙམ་གོ་ནུས། འཁོར་ལོ་བར་བའི་ཆེད་དུ་བྱ་
བའི་གདུལ་བྱས་འཁོར་ལོ་ཐ་མ་ལ་མ་བརྟེན་པར་བར་བའི་དགོངས་
པའི་མཚན་ཉིད་གསུམ་གྱི་རྣམ་གཞག་ཙམ་གོ་ནུས་པ་དེ། ཉན་ཐོས་
ཀྱི་ཐེག་པ་ལ་ཡང་དག་པར་ཞུགས་པ་ཞེས་པ་དང་ཐེག་པ་ཆེན་པོ་ལ་
ཡང་དག་པར་ཞུགས་པ་ཞེས་པའི་དོན་ཡིན་པའི་ཕྱིར། དེར་ཐལ།
འདི་ལྟར་བཤད་པ་འདི། འདི་ཉིད་ལས། སྔ་མ་གཉིས་ནི་ཐེག་པ་
ཆེ་ཆུང་སོ་སོ་བ་ཡིན་ལ། འདི་ནི་གསུམ་གའི་དབང་དུ་བྱས་པའོ། །
ཞེས་པ་དང༌། ཕུང་བོ་ལ་སོགས་པ་གཞན་དང་ང་དང་ཞེས་པ་ནས།
ལེགས་པར་རྣམ་པར་ཕྱེ་བའི་ཆོས་འཁོར་ཐེག་པ་ཐམས་ཅད་ལ་ཞུགས་
པའི་ཆེད་དུ་གསུངས་པའི་དོན་དེའོ། །ཞེས་གསུངས་པའི་དོན་ཡིན་
པའི་ཕྱིར། གཉིས་པ་རང་ལུགས་ནི། སྟོན་པས་དུས་དང་བོར་
གསུངས་པའི་མདོ་འཁོར་ལོ་དང་བོའི་མཚན་ཉིད། བར་བ་དང་ཐ་
མ་ གཉིས་ ལའང་ འདྲ་ ལ། ཡང༌ ན་ རྒྱུད་ སྡེ་ སྤྱི་ རྣམ་ ལྟར་ བྱ་ སྟེ།
བདེན་བཞིའི་ཆོས་འཁོར་དང་བརྗོད་བྱ་སྟོན་ཚུལ་མཐུན་པའི་ཐེག་
དམན་གྱི་མདོ་འཁོར་ལོ་དང་ བོའི་མཚན་ཉིད། མཚན་གཞི་ནི།
བདེན་བཞིའི་ཆོས་འཁོར་འཁོར་ལོ་དང་བོ་དངོས་དང་། དེ་དང་
བརྗོད་ བྱ་ ཕྱོགས་ མཐུན་ གྱི་ སྒོ་ ནས་ འདུལ་ བ་ ལུང་ སྡེ་ བཞི་ དང་།
མདོ་དྲན་པ་ཉེར་བཞག་རྒྱ་ཆེ་རོལ་པ་མདོ་སྡེ་ལས་བརྒྱ་བ་མདོ་སྡེ་
༣
1



བྱང་ཆུབ་ལོ་མ་དཔེ་ཚོགས།
རྟོགས་བརྗོད་བརྒྱ་བ་སོགས་ཡིན། བརྗོད་བྱ་ཡུམ་འབུམ་པ་དང་
སྟོན་ཚུལ་མཐུན་པར་བདེན་པར་མེད་ཚུལ་རྒྱ་ཆེར་སྟོན་པའི་རིགས་
ཅན་གྱི་ཐེག་ཆེན་གྱི་མདོར་གྱུར་པའི་ཆོས་འཁོར་གཉིས་པ་འཁོར་ལོ་
གཉིས་པའི་མཚན་ཉིད། མཚན་གཞི་ཡུམ་འབུམ་པ། ཉི་ཁྲི་ལྔ་
སྟོང་བ། ཁྲི་བརྒྱད་སྟོང་པ། ཤེས་རབ་ཁྲི་བ། བརྒྱད་སྟོང་བ་
སོགས་འཁོར་ལོ་བར་བ་དངོས་དང་། དེ་དང་ཕྱོགས་མཐུན་གྱི་མདོ་
ཏིང་ངེ་འཛིན་རྒྱལ་བོ། རྡོ་རྗེ་གཅོད་པ། སངས་རྒྱས་ཕལ་པོ་ཆེ་
སོགས་ཡིན། བརྗོད་བྱ་མདོ་སྡེ་དགོངས་འགྲེལ་དང་ སྟོན་ཚུལ་་་་་
མཐུན་པར་གཞན་དབང་ཡོངས་གྲུབ་བདེན་གྲུབ་ཀྱི་ཚུལ་གསལ་བར་
སྟོན་པའི་རིགས་ ཅན་གྱི་ཐེག་ཆེན་གྱི་མདོར་གྱུར་པའི་ཆོས་འཁོར་
གསུམ་པ་འཁོར་ལོ་གསུམ་པའི་མཚན་ཉིད། དགོངས་འགྲེལ་དང་
དོན་དམ་ཡང་དག་འཕགས་ཀྱི་ལེའུ་དང༌། སྤྱན་རས་གཟིགས་ཀྱི་
དྲིས་ལན་གྱི་ལེའུ། བྱམས་ཞུས་ཀྱི་ལེའུ་སོགས་མཚན་གཞི་ཡིན་པར་
འདོད་དོ། །འདི་རྒྱུད་སྡེ་སྤྱི་རྣམ་གྱི་ལུགས་སོ། ། རང་གི་ཆེད་དུ་བྱ་
བའི་གདུལ་བྱ་ཉན་ཐོས་ཀྱི་རིགས་ཅན་ལ་གཙོ་བོར་དགོངས་ནས་
བདེན་བཞིས་མཚོན་པའི་གཟུགས་ནས་བྱང་ཆུབ་ཡན་ལག་གི་བར་
གང་ཡང་རུང་བ་ལས་བརྩམས་ནས། རང་འཛིན་རྟོག་པའི་ཞེན་
གཞིར་རང་གི་གནས་ཚོད་ཀྱི་དབང་གིས་གྲུབ་པར་དངོས་སུ་བསྟན་
པའི་སྒོ་ནས་འཁོར་ལོ་དང་བོ་ལ་འགལ་སྤོང་གི་དྲི་བ་ཞུས་པ་ལྟར་གྱི་
དོགས་པ་ཡོད་པའི་འཁོར་ལོ་དང་བོའི་མདོ་དེ། དགོངས་འགྲེལ་
442



-
-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལས་བཤད་པའི་འཁོར་ལོ་དང་བོའི་མཚན་ཉིད། རང་གི་ཆེད་དུ་བྱ་
བའི་གདུལ་བྱ་ཐེག་ཆེན་གྱི་རིགས་ཅན་ལ་གཙོ་བོར་དགོངས་ནས་ངོ༌
བོ་ ཉིད་མེད་ པ་ སོགས་གང་ཡང་རུང་བ་ལ་བརྩམས་ཏེ་ངོ་བོ་ཉིད་་
གསུམ་ལ་བདེན་པར་གྲུབ་མ་གྲུབ་ཀྱི་ཁྱད་པར་ལེགས་པར་མ་ཕྱེ་བར་
སྟོན་ཅིང་འཁོར་ལོ་བར་པ་ལ་འགལ་སྤོང་གི་དྲི་བ་ཞུས་པ་ལྟར་གྱི་
དོགས་པ་ཡོད་པའི་འཁོར་ལོ་བར་པ་དེ། དགོངས་འགྲེལ་ལས་
བཤད་པའི་འཁོར་ལོ་བར་པའི་མཚན་ཉིད། རང་གི་ཆེད་དུ་བྱ་བའི་
གདུལ་བྱ་ཐེག་ཆེན་གྱི་རིགས་ཅན་ལ་གཙོ་བོར་དགོངས་ནས་བརྗོད་བྱ་
ངོ་བོ་ཉིད་མེད་པ་སོགས་གང་ཡང་རུང་བ་ལ་བརྩམས་ཏེ། ངོ་བོ་
ཉིད་གསུམ་ལ་བདེན་པར་གྲུབ་མ་གྲུབ་ཀྱི་ཁྱད་པར་ལེགས་པར་ཕྱེ་
བའི་རིགས་ཅན་དུ་གྱུར་པའི་འཁོར་ལོ་ཐ་མ་དེ།
ལས་བཤད་པའི་འཁོར་ལོ་ཐ་མའི་མཚན་ཉིད། གསུམ་བ་རྩོད་པ་
སྤོང་བ་ལ་ཁོ་ན་རེ། འདི་ནི་ཞེས་བསྟན་པའི་མཚན་གཞིར་ཡོན་
ཏན་འབྱུང་གནས་གྱི་དྲིས་ལན་གྱི་ལེའུ་སོགས་གཞན་དགུ་མི་འཛིན་
པར་དོན་དམ་ཡང་དག་འཕགས་ཀྱི་ལེའུ་གཅིག་པུ་དེར་འཛིན་རིགས་
པར་ཐལ། རྣམ་བཤད་སྙིང་བོ་རྒྱན་ལས། ཡང་འདི་ནི་བླ་ན་མ་
མཆིས་ཞེས་པའི་ཉེ་ཚིག་སྨོས་པའི་མཚན་གཞིར་དགོངས་འགྲེལ་རིལ་
འཛིན་པ་མི་འཐད་དེ། དེར་ས་བཅུའི་དབང་ཕྱུག་སེམས་དཔའ་
བཅུས་སྟོན་པ་ལ་དྲི་བ་མི་འདྲ་བ་རེ་རེ་མཛད་པའི་དྲིས་ལན་གཞན་
རྣམས་འདིའི་མཚན་གཞིར་འབྲེལ་མེད་པའི་ཕྱིར། དེས་ན་དོན་
443



བྱང་ཆུབ་ལོ་མ་དཔེ་ཚོགས།
དམ་ཡང་དག་འཕགས་ཀྱིས་དྲང་དོན་ངེས་དོན་ཞུས་པའི་ལན་སྟོན་
པས་བཀའ་སྩལ་པ་དེ་ཉིད་ཡིན་ལ། ཞེས་གསུངས་པའི་ཕྱིར་ཟེར་ན་
མ་ཁྱབ་སྟེ། ཆོས་འཁོར་སྐོར་བཞིན་པའི་ལེའུ་འདི་ནི་ཞེས་པའི་ཉེ་
ཚིག་གིས་སྨོས་པའི་ཚིག་ཟིན་གྱི་མཚན་གཞིར་དགོངས་འགྲེལ་རིལ་མི་
འཛིན་ཅིང་འདིར་ཚིག་ཟིན་ཀྱི་གྲུབ་དོན་ཞུ་རྒྱུའི་ལེའུ་ལ་གཞན་དགུ་
འོངས་དོན་མེད་དེ། དེ་དག་རང་རང་གི་སྐབས་སུ་བསྟན་ཟིན་པས་
འདི་ལ་དོན་དམ་ཡང་དག་འཕགས་ཀྱི་ལེའུ་འཇོག་ཅེས་ པའི་དོན་
ནོ། །དེ་ལས་གཞན་དུ་ན་ཡོན་ཏན་འབྱུང་གནས་ཀྱི་ལེའུ་ཡང་ཉེ་ཚིག་
དེའི་སྐབས་ནས་བསྟན་པའི་མདོ་ཡིན་པར་ཐལ། དེ་ཆོས་འཁོར་
སྐོར་བ་འདི་ནི་ཞེས་པའི་དངོས་བསྟན་གྱི་ཆོས་འཁོར་ཡིན་པའི་ཕྱིར།
དེར་ཐལ། ལེགས་པར་རྣམ་པར་ཕྱེ་བ་ དང་ ལྡན་ པའི་འཁོར་ལོ་
གསུམ་པ་བསྐོར་ཏེ་ཞེས་པའི་དངོས་བསྟན་གྱི་མདོ་ཡིན་པའི་ཕྱིར་ཏེ།
རང་གི་ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་ལ་བརྗོད་བྱ་
ངོ་བོ་ཉིད་མེད་ པ་ སོགས་ལས་བརྩམས་ཤིང་མཚན་ཉིད་གསུམ་ལ་
བདེན་པར་ཡོད་མེད་ཕྱེ་སྟེ་སྟོན་པའི་འཁོར་ལོ་ཐ་མ་ཡིན་པའི་ཕྱིར།
རྟགས་གྲུབ་སྟེ། ལུང་སྔར་དྲངས་པ་སོགས་ཀྱི་ཕྱིར་རོ། ། གཞན་
ཡང་། འདི་ནི་ཞེས་ཉེ་ཚིག་སྨོས་པའི་དོན་འཁོར་ལོ་གསུམ་གྱི་ཐ་མ་
འདིའི་བསྟན་ཚུལ་ནི་ཞེས་བཤད་ཆོག་སྟེ། གསུམ་པ་བསྐོར་ཏེ་ཡན་
ཆད་ཀྱིས་བསྟན་ཚུལ་གྱི་གྲུབ་དོན་བཤད། ཆོས་ཀྱི་འཁོར་ལོ་བསྐོར་
བ་འདི་ནི་ཞེས་སོགས་ཀྱིས་བསྟན་ཚུལ་གྱི་ལེགས་པ་སོགས་ཁྱད་པར་
444



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གྱི་གྲུབ་དོན་དེ་བཤད་པའི་ཕྱིར། དེ་ལྟ་མིན་ན་ལེའུ་ཁོ་ནའི་གྲུབ་
དོན་འཆད་བྱེད་དུ་འགྱུར་བའི་ཕྱིར་དང༌། འཁོར་ལོ་གསུམ་པ་ནི་
གཞན་གཉིས་ལ་ལྟོས་ཏེ་ཤིན་ཏུ་ཉེ་བའི་ཆ་ནས་ཀྱང་ཉེ་ཚིག་ཐོབ་པའི་
ཕྱིར་རོ། ། དེས་ན་བསྟན་ཚུལ་འདི་ནི་ཞེས་བརྗོད་བྱའི་ངོས་ནས་
བཤད་པའི་མཚན་གཞི་ལེགས་བཤད་སྙིང་བོ་ལྟར་དང་། ཆོས་་་
འཁོར་སྐོར་བཞིན་པའི་ལེའུ་འདི་ནི་ཞེས་རྗོད་བྱེད་ལ་སྦྱར་ན་རྣམ་
བཤད་ལྟར་བྱའོ། ། ཞིབ་ཆ་ཕྲ་མོ་ཕྱེ་ཞིག ཡང་ཁ་ཅིག འདིར་
བསྟན་འཁོར་ལོ་དང་བོའི་མདོ་ཚིག་ཏུ་གྱུར་པའི་ལམ་སྒོམ་པར་བྱར་
མེད་ཅེས་སྟོན་པའི་མདོ་དེ་ཆོས་ཅན། དགོངས་འགྲེལ་ལས་བཤད་
པའི་འཁོར་ལོ་དང་བོའི་མཚན་ཉིད་དེར་ཐལ། མཚོན་བྱ་དེའི་ཕྱིར།
དེར་ཐལ། འདིར་བསྟན་འཁོར་ལོ་དང་བོའི་མདོ་ཚིག་ཡིན་པའི་
ཕྱིར་ན་མ་ཁྱབ། ཁྱབ་པར་ཐལ། འཁོར་ལོ་དང་བོའི་མདོ་ཚིག་
ཡིན་ན་འཁོར་ལོ་དང་བོ་ཡིན་པས་ཁྱབ་པའི་ཕྱིར་ན་ཡང་མ་ཁྱབ།
རྟགས་ གྲུབ་ སྟེ། མདོ་ ཚིག་ ཡིན་ ན་ མདོ་ ཡིན་ དགོས་ པའི་ ཕྱིར།
འདོད་ན། འགལ་སྤོང་གི་དྲིས་པ་ལྟར་གྱི་དོགས་པ་ཡོད་པར་ཐལ་
ལོ། །འདོད་མི་རིགས་ཏེ། ལམ་བདེན་གང་ཟག་གི་བདག་མེད་ཏུ་
དངོས་སུ་བསྟན་པའི་མདོ་ཡིན་པའི་ཕྱིར། ཡང་ཁོ་ན་རེ། ཡུམ་
བར་མའི་ནང་ཚན་དུ་གྱུར་པའི་འདི་ནི་སྡུག་བསྔལ་འཕགས་པའི་
བདེན་པའོ་ཞེས་སོགས་ཀྱི་མདོ་ཆོས་ཅན། བརྗོད་བྱ་ངོ་བོ་ཉིད་མེད་
པ་སོགས་གང་ཡང་རུང་བ་ལ་བརྩམས་པར་ཐལ། འདིར་བསྟན་
445



བྱང་ཆུབ་ལོ་མ་དཔེ་ཚོགས།
པས
འཁོར་ལོ་བར་བ་ཡིན་པའི་ཕྱིར། དེར་ཐལ། བཀའ་བར་བ་་་
མཚན་ ཉིད་ མེད་ པའི་ ཆོས་ འཁོར་ ཡིན་ པའི་ ཕྱིར། དེར་ ཐལ།
དེའི་མདོ་ཚིག་ཡིན་པའི་ཕྱིར་ན་མ་ཁྱབ། ཁྱབ་པར་ཐལ། འཁོར་
ལོ་བར་པའི་མདོ་ཚིག་ཡིན་ན་འཁོར་ལོ་བར་པ་ཡིན་པས་ཁྱབ་པའི་
ཕྱིར་ན་ཡང་མ་ཁྱབ། འདོད་མི་ནུས་ཏེ། བདེན་བཞི་དངོས་སུ་
བསྟན་པའི་མདོ་ཡིན་པའི་ཕྱིར། ཁྱབ་སྟེ། འདི་ཉིད་ལས། དེ་
བཞིན་དུ་གཉིས་པ་ཡང་ངོ་བོ་ཉིད་མེད་པ་སོགས་སུ་གསུངས་པ་ལ་བྱ་
ཡི་དུས་གཉིས་པར་གསུངས་ཀྱང་ངོ་བོ་ཉིད་མེད་པ་སོགས་ལས་མ་
བརྩམས་ པའི་ ཞེས་ སོགས་ གསུངས་ པའི་ ཕྱིར། ཡང་ ཁ་ ཅིག
འཁོར་ལོ་ཕྱི་མ་གཉིས་ཀྱི་འཇོག་ཚུལ་མི་འཐད་པར་ཐལ། དེ་གཉིས་
ཀྱི་བརྗོད་བྱ་སྟོན་ཚུལ་མཚུངས་པའི་ཕྱིར། དེར་ཐལ། དེ་གཉིས་
ཀྱིས་བརྗོད་བྱ་གང་ལ་བརྩམས་པ་འདྲ་བའི་ཕྱིར་ན་མ་ཁྱབ་སྟེ། དེ་
གཉིས་བརྗོད་བྱ་ངོ་བོ་ཉིད་མེད་པ་སོགས་ལ་བརྩམས་པ་འདྲ་ཡང་
སྟོན་ཚུལ་ལ་ཁྱད་པར་ཡོད་པའི་ཕྱིར། དེར་ཐལ། དང་པོ་གང་
ཞིག ཕྱི་མ་ཡིན་པའི་ཕྱིར། དང་བོ་གྲུབ་སྟེ། འཁོར་ལོ་བར་
བའི་བརྗོད་བྱ་སྟོན་ཚུལ་བཤད་པ་ན་ངོ་བོ་ཉིད་མ་མཆིས་པ། སྐྱེ་བ་
མ་མཆིས་པ་ཞེས་སོགས་གསུངས་ཤིང་། ཐ་མ་ལའང་དེ་ལྟར་་་་་
གསུངས་པའི་ཕྱིར། གཉིས་པ་གྲུབ་སྟེ། འཁོར་ལོ་བར་བས་ངོ་བོ་
ཉིད་གསུམ་ལ་བདེན་པར་གྲུབ་མ་གྲུབ་ཀྱི་ཁྱད་པར་དངོས་སུ་མི་སྟོན་
པར་མི་མངོན་པའི་ཚུལ་གྱིས་སྟོན་པ་གང་ཞིག ཐ་མས་དེ་ལེགས་
446



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པར་ཕྱེ་ནས་སྟོན་པའི་ཕྱིར། དང་པོ་གྲུབ་སྟེ། འགྱུར་ཁ་ཅིག་ལས།
སྟོང་ཉིད་སྨོས་པའི་རྣམ་པས་ཞེས་པ་བྱུང་ལ། རྒྱ་ནག་གི་འགྲེལ་
ཆེན་གྱི་འགྱུར་ལས། སྟོང་བ་ཉིད་མི་མངོན་པའི་རྣམ་ པས་ ཞེས་
གསུངས་པའི་ཕྱིར། གཉིས་པ་གྲུབ་སྟེ། འདི་ཉིད་ལས། འཁོར་
ལོ་ཕྱི་མ་གཉིས་བརྗོད་བྱ་ངོ་བོ་ཉིད་མེད་པ་ལས་བརྩམས་ནས་སྟོན་
པར་འདྲ་བ་ལ་སྟོན་ཚུལ་གྱི་ཁྱད་པར་ནི་བར་པས་ངོ་བོ་ཉིད་ཡོད་མེད་
སྔར་ལྟར་མ་ཕྱེ་བས་མི་མངོན་པའི་རྣམ་པས་ཞེས་གསུངས་ལ། ཐ་ ་
མས་ཕྱེ་བས་ལེགས་པར་རྣམ་པར་ཕྱེ་བ་ཞེས་གསུངས་སོ་ཞེས་གསུངས་
པའི་ཕྱིར། དེས་ན་འཁོར་ལོ་དང་པོ་ལ་བཀའ་དང་བོ་བདེན་བཞིའི་
ཆོས་འཁོར་དང༌། འཁོར་ལོ་བར་བ་ལ་བཀའ་བར་བ་མཚན་ཉིད་
མེད་པའི་ཆོས་འཁོར་དང་། འཁོར་ལོ་ཐ་མ་ལ་བཀའ་ཐ་མ་ལེགས་
ཕྱེའི་ཆོས་འཁོར་གྱིས་མ་ཁྱབ་ཅིང་། རྒྱུད་སྡེ་སྤྱི་རྣམ་གྱིས་འཁོར་ལོ་
གསུམ་ཡང་བརྗོད་བྱའི་སྒོ་ནས་གསུམ་དུ་ཕྱེ་བ་ཡིན་ནོ། ། སྨྲས་པ།
གསར་བཤད་ག་བུར་འཛག་པའི་ལེགས་བཤད་ཟླ། །མཐོང་ཚེ་ཚིག་
ཙམ་བཟླས་ པའི་འདབ་བརྒྱ་རྣམས། ། འཁྲུལ་བའི་ཁ་དེ་ཟུམ་དང་
ལྷན་ཅིག་ཏུ། །རྣམ་རིག་གཞུང་བརྒྱའི་ཀུན་ད་དགོད་པས་བྲེལ། །
ཞེས་པ་ནི་བར་སྐབས་ཀྱི་ཚིགས་སུ་བཅད་པའོ། ། ། ། །
གཉིས་པ་དེ་དག་གི་དོན་ཇི་ལྟར་བཀྲལ་བའི་ཚུལ་བཤད་པ་ལ་
ཐོགས་མེད་ཀྱིས་དགོངས་འགྲེལ་ལ་བརྟེན་ཚུལ་དང༌། དེ་ཁོ་ན་ཉིད་
གཏན་ལ་འབེབས་ཚུལ་ལོ། །དང་བོ་ནི། འདི་ཉིད་ལས། བསྡུ་བ་
447



བྱང་ཆུབ་ལོ་མ་དཔེ་ཚོགས།
ལས་ ཞེས་ པ་ ནས། རྩ་ བར་ སྣང་ ངོ༌ ཞེས་ པའི་ བར་ གསུངས།
གཉིས་པ་ལ། མཐའ་གཉིས་སྤོང་ཚུལ་སྤྱིར་བསྟན་པ་དང་། སྒྲོ་
འདོགས་ཀྱི་མཐའ་བྱེ་བྲག་ཏུ་དགག་པ་དང༌། དེས་གསུང་རབ་ཀྱི་
དྲང་ངེས་འབྱེད་པའི་ཚུལ་ལོ། །དང་བོ་འཆད་པ་ལ། བྱང་ས་ལས།
ཇི་ལྟར་ཡོད་ཅེ་ན་ཡོད་པ་མ་ཡིན་པ་ལ་སྒྲོ་བཏགས་པའི་ལེགས་པར་མ་
ཟིན་པ་སྤངས་པ་དང་། ཡང་དག་པ་ལ་སྐུར་བ་བཏབ་པའི་ལེགས་
པར་མ་ཟིན་པ་སྤངས་པ་ཡོད་དེ། ཞེས་སོགས་གསུངས། འདིའི་
མཐའ་དཔྱད་པ་ལ་དགག་གཞག་སྤང་གསུམ་ལས། དང་བོ་ལ་ཁ་
ཅིག གཞི་གྲུབ་ན་སྒྲོ་སྐུར་སྤངས་པའི་ཚུལ་གྱིས་ཡོད་པས་ཁྱབ་ཟེར།
འོ་ན་གཟུགས་རང་འདོགས་བྱེད་ཀྱི་ཚིག་གིས་བཏགས་པའི་གནས་སུ་
རང་གི་མཚན་ཉིད་ཀྱིས་གྲུབ་པར་འཛིན་པའི་བློ་ཆོས་ཅན། དེར་
ཐལ། དེའི་ཕྱིར། མ་གྲུབ་ན། གཟུགས་ཆོས་ཅན། ཁྱོད་རང་
འདོགས་བྱེད་ཀྱི་ཚིག་གིས་བཏགས་པའི་གནས་སུ་རང་གི་མཚན་ཉིད་
ཀྱིས་གྲུབ་པར་འཛིན་པའི་བློ་ཡོད་པར་ཐལ། ཁྱོད་གཞི་གྲུབ་པའི་
ཕྱིར། རྩ་བར་འདོད་ན། སྒྲོ་འདོགས་སྤངས་པའི་ཚུལ་གྱིས་ཡོད་
པར་ཐལ། འདོད་པའི་ཕྱིར། འདོད་མི་རིགས་ཏེ། སྒྲོ་འདོགས་
ཡིན་པའི་ཕྱིར། མ་གྲུབ་ན། གཟུགས་ཆོས་ཅན། ཁྱོད་རང་
འདོགས་བྱེད་ཀྱི་ཚིག་གིས་བཏགས་པའི་གནས་སུ་རང་གི་མཚན་ཉིད་
ཀྱིས་གྲུབ་པར་འཛིན་པའི་བློ་སྒྲོ་འདོགས་ཡིན་པར་ཐལ། ཁྱོད་རང་
འདོགས་བྱེད་ཀྱི་ཚིག་གིས་བཏགས་པའི་གནས་སུ་རང་གི་མཚན་ཉིད་
448



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱིས་མ་གྲུབ་པའི་ཕྱིར། ཁྱབ་སྟེ། ཆོས་དེ་གཞི་དེར་མེད་བཞིན་དུ་
ཡོད་ པར་ འཛིན་ པ་ སྒྲོ་འདོགས་ ཡིན་ པའི་ ཕྱིར། འདི་ ཉིད་ ལས།
ཚིག་གིས་བཏགས་པའི་ངོ་བོ་དེ་ཉིད་རང་གི་མཚན་ཉིད་ཀྱིས་ཡོད་པ་
མ་ཡིན་པ་ལ་དེའི་རང་གི་མཚན་ཉིད་ཀྱིས་ཡོད་དོ་ཞེས་ཞེན་པ་ནི་སྒྲོ་
འདོགས་སོ། ། ཞེས་གསུངས་པའི་ཕྱིར། གཞན་ཡང་། གཞན་
དབང་རང་གི་མཚན་ཉིད་ཀྱིས་མ་གྲུབ་པར་འཛིན་པའི་བློ་ཆོས་ཅན།
དེར་ ཐལ། དེའི་ ཕྱིར། དེར་ ཐལ། དེ་ ཡོད་ པའི་ ཕྱིར་ ཏེ།
ཐལ་འགྱུར་བ་དེ་འདྲའི་བློ་རྒྱུད་ ལྡན་གྱི་གང་ཟག་ཡིན་པའི་ཕྱིར་་་་
འདོད་ན། སྐུར་འདེབས་ སྤངས་ པའི་ ཚུལ་ གྱིས་ ཡོད་ པར་ ཐལ།
འདོད་པའི་ཕྱིར། འདོད་མི་རིགས་ཏེ། སྐུར་འདེབས་ཡིན་པའི་
ཕྱིར། མ་གྲུབ་ན། གཞན་དབང་ཆོས་ཅན། ཁྱོད་རང་གི་
མཚན་ཉིད་ཀྱིས་མ་གྲུབ་པར་འཛིན་པའི་བློ་སྐུར་འདེབས་ཡིན་པར་
ཐལ། ཁྱོད་རང་གི་མཚན་ཉིད་ཀྱིས་ གྲུབ་ པའི་ ཕྱིར། ཁྱབ་ སྟེ།
དོན་དམ་པར་ཡོད་བཞིན་དུ་དེར་མེད་པར་འཛིན་པ་དང༌། རང་
གི་མཚན་ཉིད་ཀྱིས་ཡོད་བཞིན་དུ་དེར་མེད་པར་འཛིན་པའི་བློ་སྐུར་
འདེབས་དང་། དོན་དམ་པར་མེད་བཞིན་དུ་དེར་ཡོད་པར་འཛིན་
པ་དང་རང་གི་མཚན་ཉིད་ཀྱིས་མེད་བཞིན་དུ་དེར་ཡོད་པར་འཛིན་
པའི་བློ་སྒྲོ་འདོགས་ཡིན་པའི་ཕྱིར། དེར་ཐལ། ཀུན་བཏགས་
དོན་དམ་པར་དང་རང་གི་མཚན་ཉིད་ཀྱིས་མེད་པས་ན་དེ་དེར་ཡོད་
འཛིན་གྱི་བློ་སྒྲོ་འདོགས་དང་། ངོ་བོ་ཉིད་གཞན་གཉིས་དོན་དམ་
449



བྱང་ཆུབ་ལོ་མ་དཔེ་ཚོགས།
པར་དང་རང་གི་མཚན་ཉིད་ཀྱིས་ཡོད་པས་ན་དེ་གཉིས་དེར་མེད་
འཛིན་གྱི་བློ་ སྐུར་འདེབས་ སུ་ བཞག་ པའི་ ཕྱིར། འདི་ ཉིད་ ལས།
ཀུན་བཏགས་དོན་དམ་པར་ཡོད་དོ་ཞེས་པ་ནི་སྒྲོ་འདོགས་དང་ངོ་བོ་
ཉིད་གཞན་གཉིས་དོན་དམ་པར་མེད་དོ་ཞེས་པ་ནི་སྐུར་འདེབས་ཡིན་
ཏེ། དང་བོ་ཀུན་རྫོབ་དང་གཞན་གཉིས་དོན་དམ་པར་ཡོད་པའི་
ཕྱིར་རོ། །ཞེས་གསུངས་པའི་ཕྱིར། དེ་ལ་ཁོ་ན་རེ། ཀུན་བཏགས་
དོན་དམ་པར་ཡོད་པར་འཛིན་པའི་བློ་སྒྲོ་འདོགས་མ་ཡིན་པར་ཐལ།
ཚིག་གི་ངོ་བོ་ཉིད་ཀྱི་རང་གི་མཚན་ཉིད་ཀྱིས་ཡོད་པ་མ་ཡིན་པ་ལ་སྒྲོ་
བཏགས་ནས་ཞེས་པའི་གཞུང་གིས་དེ་སྒྲོ་འདོགས་སུ་མ་གསུངས་པའི་
ཕྱིར་ཏེ། དེ་དེས་སྒྲོ་འདོགས་སུ་དངོས་སུ་མ་གསུངས་པའི་ཕྱིར་ན་
མ་ཁྱབ་སྟེ། རང་གི་མཚན་ཉིད་ཀྱིས་གྲུབ་ན་དོན་དམ་པར་ཡོད་
དགོས་པ་ནི་སེམས་ཙམ་པའི་གཞུང་གི་དགོངས་པ་ཡིན་པའི་རྒྱུ་མཚན་
གྱིས་གཞུང་དེས་ཀུན་བཏགས་དོན་དམ་པར་ཡོད་འཛིན་གྱི་བློ་དངོས་
སུ་སྒྲོ་འདོགས་སུ་མ་བསྟན་ཀྱང་། ཀུན་བཏགས་རང་གི་མཚན་ཉིད་
ཀྱིས་གྲུབ་འཛིན་གྱི་བློ་སྒྲོ་འདོགས་སུ་དངོས་སུ་གསུངས་པའི་ཤུགས་ལ་
དེ་སྒྲོ་འདོགས་སུ་གསུངས་པའི་ཕྱིར་ཏེ། འདི་ཉིད་ལས། སྐབས་
འདིར་ཀུན་བཏགས་རང་གི་མཚན་ཉིད་ཀྱིས་ཡོད་པར་འཛིན་པ་ལ་སྒྲོ་
འདོགས་སུ་གསུངས་ཀྱི་དེ་དོན་དམ་པར་ཡོད་པར་འཛིན་པ་ཚིག་གིས་
གསལ་བར་མ་བསྟན་ཀྱང་རང་གི་མཚན་ཉིད་ཀྱིས་ཡོད་ན་དོན་དམ་
པར་ཡོད་པ་གཞུང་གི་དོན་ཡིན་པས་ཀུན་བཏགས་དོན་དམ་པར་ཡོད་
450
5



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པ་ སྒྲོ་ འདོགས་ སུ་ འགྲོ་ བའི་ ཕྱོགས་ སོ། ། ཞེས་ གསུངས་ པའི་ ཕྱིར།
ཡང་ཁོ་ན་རེ། ཡོངས་གྲུབ་བདེན་པར་མེད་པར་འཛིན་པའི་བློ་སྐུར་
འདེབས་མ་ཡིན་པར་ཐལ། བཏགས་པའི་ཚིག་གི་མཚན་མའི་གཞི་
ཞེས་སོགས་ཀྱིས་དེ་སྐུར་འདེབས་སུ་མ་གསུངས་པའི་ཕྱིར་ཏེ། དེས་
དེ་ སྐུར་འདེབས་ སུ་ དངོས་ སུ་ མ་ གསུངས་ པའི་ཕྱིར་ན་མ་ཁྱབ་སྟེ།
གཞུང་དེས་གཞན་དབང་དོན་དམ་པར་མེད་པར་འཛིན་ལ་སྐུར་་་་
འདེབས་སུ་དངོས་སུ་བཤད་པ་ན་ཡོངས་གྲུབ་དོན་དམ་པར་མེད་པར་
འཛིན་པ་སྐུར་འདེབས་སུ་ཤུགས་ལ་བསྟན་པའི་ཕྱིར་ཏེ། གཞན་
དབང་དོན་དམ་པར་མེད་ན་ཡོངས་གྲུབ་དོན་དམ་པར་མེད་དགོས་
པས་ན་གཞུང་དེས་བསྟན་ཚུལ་གཉིས་ཀ་ལ་སྦྱར་ཆོག་པའི་ཕྱིར་ཏེ།
འདི་ཉིད་ལས། དངོས་བསྟན་གཞན་དབང་ཡིན་མོད་ཀྱང་དེ་དོན་
དམ་པར་མེད་ན་ཡོངས་གྲུབ་ཀྱང་དོན་དམ་དུ་མེད་པར་འགྱུར་བས་
གཉིས་ཀ་ལ་བཤད་པ་ལ་སྐྱོན་མེད་དེ། ཞེས་གསུངས་པའི་ཕྱིར།
གཉིས་པ་རང་ལུགས་ནི། ཡོད་མཐའ་རྟག་མཐའ་སྒྲོ་འདོགས་ཀྱི་
མཐའ་རྣམས་དོན་གཅིག དེར་འཛིན་གྱི་རྟོག་པའང་དོན་གཅིག
མེད་མཐའ་ཆད་མཐའ་སྐུར་འདེབས་ ཀྱི་མཐའ་རྣམས་དོན་གཅིག
དེར་འཛིན་གྱི་རྟོག་པའང་དོན་གཅིག ཡོད་མེད་ཀྱི་མཐའ་གཉིས་
ཀྱི་དབུས་རྟག་ཆད་ཀྱི་མཐའ་གཉིས་ཀྱི་དབུས། སྒྲོ་སྐུར་གྱི་མཐའ་
གཉིས་ཀྱི་དབུས་གསུམ་ཡང་དོན་གཅིག་གོ གཞན་དབང་ཁྱད་
པར་གསུམ་དང་ལྡན་ཏེ། རང་ཉིད་ལ་ཚིག་གིས་བཏགས་པའི་ཀུན་



བྱང་ཆུབ་ལོ་མ་དཔེ་ཚོགས།
བཏགས་འདོགས་པའི་གཞི་དང་། དོན་དམ་པར་སྒྲ་རྟོག་ཀྱི་སྤྲོས་
པའི་ཡུལ་མ་ཡིན་པའམ་བརྗོད་དུ་མེད་པ་དང་། དོན་དམ་པར་
གྲུབ་ པའི་ ཁྱད་ པར་ གསུམ་དང་ལྡན་པའི་ཕྱིར། འཇུག་པ་ལས།
ཡོད་དང་སྤྲོས་ཀུན་ཡུལ་མིན་རང་བཞིན་ཡོད། །ཅེས་དང་། བྱང་
ས་ ལས། བཏགས་ པའི་ ཚིག་ གི་ མཚན་ མའི་ གཞི་ ཞེས་ པ་ དང༌།
བརྗོད་དུ་མེད་པའི་བདག་ཉིད་ཀྱི་དོན་དམ་པར་ཡོད་པ་ཞེས་གསུངས་
པའི་ཕྱིར། དོན་དམ་པར་སྒྲ་རྟོག་གི་ཡུལ་མ་ཡིན་པའི་དོན་ཡང་།
སྒྲ་ རྟོག་ གིས་ མངོན་ སུམ་ དུ་ གསར་ བར་ བརྗོད་ མི་ ནུས་ པ་ དང་།
མངོན་སུམ་དུ་སྣང་མི་ནུས་ པའི་དོན་ཡིན་ཏེ། རྣམ་འགྲེལ་ལས།
ཁྱད་པར་རྣམས་ལ་བརྡ་དག་ནི། །འཇུག་པ་སྲིད་པ་ཡོད་མ་ཡིན། །
ཞེས་དང་། བརྗོད་བྱ་ཉིད་ཕྱིར་དེ་དངོས་མིན། ། ཞེས་གསུངས་་
པའི་ཕྱིར། དེར་མ་ཟད། སྒྲ་རྟོག་གི་ཡུལ་གྱི་ཆ་དེ་གཞན་དབང་གི་
གནས་ལུགས་སུ་མ་སོང་བས་ཀྱང་ཡིན་ཏེ། གཞན་དབང་རྗོད་བྱེད་
ཀྱི་སྒྲ་དེས་གཞན་དབང་གི་གནས་ལུགས་བཞིན་བརྗོད་མི་ནུས་པའི་
ཕྱིར་ཏེ། དེའི་རྗེས་སུ་འབྲངས་པའི་རྟོག་པས་གཞན་དབང་འཇལ་
པ་ན་སྒྲ་སྤྱི་དོན་སྤྱི་དང་བཅས་ནས་འཛིན་པའི་ཕྱིར་ཏེ། འཇུག་
འགྲེལ་ལས། དེ་ནི་སྤྲོས་པ་ཐམས་ཅད་ཀྱི་ཡུལ་མ་ཡིན་པའི་རང་
བཞིན་ཅན་ཡང་ཡིན་ཏེ། མངོན་པར་བརྗོད་པ་ནི་བཏགས་པའི་
རྣམ་པ་འཛིན་པའི་ཕྱིར་རོ། །ཇི་སྲིད་མངོན་པར་བརྗོད་པ་ཡོད་པ་དེ་
སྲིད་དུ་དངོས་པོ་བརྗོད་པ་ནི་མ་ཡིན་ནོ། །ཞེས་དང་། དགོངས་པ་
452



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རབ་གསལ་ལས། རང་བཞིན་གྱིས་ཡོད་པ་དང་འདིའི་ལུགས་ཀྱི་
དོན་དམ་པར་སྒྲ་རྟོག་གི་སྤྲོས་པ་ཀུན་ཏེ་ཐམས་ཅད་ཀྱི་ཡུལ་མ་ཡིན་
པའི་རང་བཞིན་ཅན་དུ་ཡོད་དེ། ཕྱི་ནང་གི་མངོན་པར་བརྗོད་པ་
ནི་དངོས་སུ་ན་བཏགས་པའི་རྣམ་པ་འཛིན་པའི་ཕྱིར་རོ། །ཞེས་་་
གསུངས་ པའི་ ཕྱིར། ཡང་ དཀའ་ འགྲེལ་ དང་ མཁས་ པ་ ཁ་ ཅིག
བརྗོད་དུ་མེད་པའི་དངོས་པོ་དེ་བརྡ་མ་སྦྱར་གོང་གི་དངོས་པོ་ཞིག་
ཡིན་གསུངས་ཀྱང་། དངོས་པོ་དེ་ལ་བརྡ་སྦྱོར་མཁན་པོས་བརྡ་སྦྱོར་
དགོས་ཀྱི་གང་ཟག་གི་ངོར་བརྡ་མ་སྦྱར་གོང་གི་དངོས་པོ་ལ་བཞེད་པ་
དཀའ་འགྲེལ་གྱི་དགོངས་པ་ཡིན་ནམ་སྙམ་སྟེ་དཔྱད། གསུམ་པ་
རྩོད་པ་སྤོང་བ་ལ་ཁོ་ན་རེ། ཀུན་བཏགས་རང་གི་མཚན་ཉིད་ཀྱིས་
གྲུབ་པར་འཛིན་པའི་བློ་ཆོས་ཅན། སྒྲོ་འདོགས་ཀྱི་མཐའ་ཡིན་པར་
ཐལ། སྒྲོ་འདོགས་ཡིན་པའི་ཕྱིར་ན་མ་ཁྱབ་ཅིང་། འདོད་མི་ནུས་
ཏེ། ཡོད་པའི་ཕྱིར། ཡང་ཁ་ཅིག གཞན་དབང་དོན་དམ་པར་
མེད་ པར་ འཛིན་ པའི་བློ་ཆོས་ ཅན། ཆད་མཐའ་ཡིན་པར་ཐལ།
སྐུར་འདེབས་ཀྱི་མཐའ་ཡིན་པའི་ཕྱིར། སྐུར་འདེབས་ཡིན་པའི་
ཕྱིར་ན་མ་ཁྱབ། འདོད་མི་ནུས་ཏེ། རྟག་ཆད་ཀྱི་མཐའ་གཉིས་
དང༌ བྲལ་ བའི་ དབུས་ ཡིན་ པའི་ ཕྱིར་ ཏེ། གཞི་ གྲུབ་ པའི་ ཕྱིར།
ཡང་ཁ་ཅིག་ན་རེ། གཞན་དབང་ཆོས་ཅན། དོན་དམ་པར་མེད་
པར་ ཐལ། དོན་ དམ་ པར་བརྗོད་དུ་མེད་ པའི་ ཕྱིར་ ན་ མ་ ཁྱབ།
རྟགས་ གྲུབ་ སྟེ། དོན་ དམ་ པར་ སྒྲས་ བརྗོད་ དུ་ མེད་ པའི་ ཕྱིར།
453



བྱང་ཆུབ་ལོ་མ་དཔེ་ཚོགས།
ཡང་ཁ་ཅིག གཞན་དབང་དོན་དམ་པར་ཡོད་པར་སྒྲས་བརྗོད་མི་
ནུས་པར་ཐལ། དོན་དམ་པར་སྒྲས་བརྗོད་མི་ནུས་པའི་ཕྱིར་ན་མ་
ཁྱབ། ཡང་ཁོ་ན་རེ། ཡོངས་གྲུབ་དོན་དམ་པར་སྒྲའི་ཡུལ་ཡིན་
པར་ཐལ། དེ་དོན་དམ་པ་ཡིན་པ་ཡང་སྒྲའི་ཡུལ་ཡིན། དེ་དོན་
དམ་པར་གྲུབ་པ་ཡང་སྒྲའི་ཡུལ་ཡིན་པའི་ཕྱིར་ན་མ་ཁྱབ། ཁྱབ་
པར་ཐལ། དེ་རྗོད་བྱེད་ཀྱི་སྒྲའི་ཡུལ་དུ་དོན་དམ་པར་གྲུབ་པའི་
ཕྱིར། རྟོག་པའི་ཡུལ་དུ་དོན་དམ་པར་གྲུབ་པའི་ཕྱིར་ཏེ། ཚད་
མའི་ཡུལ་དུ་དོན་དམ་པར་གྲུབ་པའི་ཕྱིར་ན་མ་ཁྱབ། དེར་ཐལ།
གཞལ་བྱར་དོན་དམ་པར་གྲུབ་པའི་ཕྱིར་ཏེ། དོན་དམ་པར་གྲུབ་
པའི་ཕྱིར། འོ་ན། ཁོ་རང་ལ་ཡོངས་གྲུབ་སྒྲའི་ཡུལ་དུ་དོན་དམ་
པར་གྲུབ་པར་ཐལ། འདོད་པའི་ཕྱིར། འདོད་ན། དེ་རང་
ཞེས་ བརྗོད་ པའི་སྒྲའི་འཇུག་གཞིར་དོན་དམ་ པར་ གྲུབ་ པར་ ཐལ།
འདོད་པའི་ཕྱིར། འདོད་མི་ནུས་ཏེ། དེ་དེར་དོན་དམ་པར་མ་
གྲུབ་པ་གནས་ལུགས་མཐར་ཐུག་ཡིན་པའི་ཕྱིར། མ་གྲུབ་ན། དེ་
ཆོས་ཅན། ཁྱོད་རང་ཞེས་བརྗོད་པའི་སྒྲའི་འཇུག་གཞིར་དོན་དམ་
པར་མ་གྲུབ་པ་གནས་ལུགས་མཐར་ཐུག་ཡིན་པར་ཐལ། གཞི་གྲུབ་
པའི་ཕྱིར། ཡང་ཁ་ཅིག ཡོངས་གྲུབ་དོན་དམ་པར་མེད་པར་
ཁས་ལེན་པ་རྣམས་སྐུར་འདེབས་ཀྱི་སྐབས་འདིའི་ཕྱོགས་སྔ་སྨྲ་བ་བོ་
ཡིན་ཟེར་ན། མདོ་སྡེ་བ་ཆོས་ཅན། དེར་ ཐལ། དེའི་ཕྱིར།
བདེན་གྲུབ་ལ་འདུས་བྱས་ཀྱིས་ཁྱབ་པ་ཁས་ལེན་པའི་ཕྱིར། རྩ་བར་
454



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
འདོད་མི་ནུས་ཏེ། སྐུར་འདེབས་ཀྱི་སྐབས་འདིའི་ཕྱོགས་སྔ་སྨྲ་བ་བོ་
ལ་ཐེག་ཆེན་གྱི་གྲུབ་མཐའ་སྨྲ་བ་བོས་ཁྱབ་པའི་ཕྱིར། དེར་ཐལ།
དེ་ལ་ངོ་བོ་ཉིད་མེད་པར་སྨྲ་བ་ཐལ་རང་གཉིས་གང་རུང་གིས་ཁྱབ་
པའི་ཕྱིར། དེར་ཐལ། དེ་ལ་དོན་དམ་པར་གྲུབ་པ་གཅིག་ཀྱང་མི་
འདོད་ཅིང་། གཞི་གྲུབ་ཚད་ལ་ཀུན་རྫོབ་ཏུ་གྲུབ་པས་ཁྱབ་པ་ཁས་
ལེན་པ་ཞིག་དགོས་པའི་ཕྱིར་ཏེ། བསྡུ་བ་ལས། ཐེག་པ་ཆེན་པོ་ལ་
ལ་རང་གིས་ཉེ་བར་བཟུང་བས་འདི་སྐད་ཅེས་ཀུན་རྫོབ་ཏུ་ནི་ཐམས་
ཅད་ཡོད་ལ། དོན་དམ་པར་ནི་ཐམས་ཅད་མེད་ཅེས་ཟེར་ན་ཞེས་
པ་དང༌། འདི་ཉིད་ལས། དེས་ན་བསྡུ་བ་ལས་བཤད་པ་ལྟར་ཐེག་
པ་ཆེན་པོའི་གྲུབ་མཐའ་སྨྲ་བ་ཡིན་ལ། དེ་ཡང་ཆོས་རྣམས་རང་གི་
མཚན་ཉིད་ཀྱིས་མ་གྲུབ་ཅེས་སྨྲ་བའི་ངོ་བོ་ཉིད་མེད་པར་སྨྲ་བ་རྣམས་
སོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། ཐལ་འགྱུར་
བ་ཆོས་ཅན། སྐབས་འདིའི་སྐུར་འདེབས་ཀྱི་མཐའ་ལ་གནས་པའི་
གང་ཟག་ཏུ་ཐལ། སྐབས་འདིའི་སྐུར་འདེབས་འགོག་པའི་ཕྱོགས་
སྔ་སྨྲ་བ་བོ་ཡིན་པའི་ཕྱིར། འདོད་ན། སྐུར་འདེབས་ཀྱི་མཐའ་ལ་
གནས་པར་ཐལ། འདོད་པའི་ཕྱིར། འདོད་མི་རིགས་ཏེ། སྒོ་
འདོགས་ཀྱི་མཐའ་ལ་གནས་པའི་ཕྱིར་ན་མ་ཁྱབ། རྟགས་གྲུབ་སྟེ།
ཕྱི་རོལ་གྱི་དོན་ཁས་ལེན་པའི་ཕྱིར། ཡང་སྐུར་འདེབས་ཀྱི་མཐའ་ལ་
མི་གནས་པར་ཐལ། སྐུར་འདེབས་ཀྱི་མཐའ་དང་བྲལ་བའི་ཕྱིར་ན་
མ་ཁྱབ། འདོད་མི་རིགས་ཏེ། དེར་ལྷུང་བའི་ཕྱིར། ཁོ་ན་རེ།
455



--
-
-
བྱང་ཆུབ་ལོ་མ་དཔེ་ཚོགས།
སྐུར་འདེབས་ཀྱི་མཐའ་ཆོས་ཅན། ཁྱོད་ལ་གནས་པའི་གང་ཟག་
མེད་པར་ཐལ། ཁྱོད་མེད་པའི་ཕྱིར་ཟེར་ན། འོ་ན། དེ་ཆོས་
ཅན། ཁྱོད་དུ་ལྷུང་བའི་གང་ཟག་མེད་པར་ཐལ། ཁྱོད་མེད་པའི་
ཕྱིར། ཁྱབ་པ་འགྲིག བྱས་པ་ལ་ཁོ་ན་རེ། ཐལ་འགྱུར་བ་ཆོས་
ཅན། སྐབས་འདིའི་སྐུར་འདེབས་འགོག་པའི་ཕྱོགས་སྔ་སྨྲ་བ་བོ་མ་
ཡིན་པར་ཐལ། སྐབས་འདིའི་སྒྲོ་འདོགས་འགོག་པའི་ཕྱོགས་སྔ་སྨྲ་
བ་བོ་ཡིན་པའི་ཕྱིར་ཏེ། ཕྱི་དོན་ཁས་ལེན་པའི་ཕྱིར་ན་མ་ཁྱབ།
ཡང་ཁ་ཅིག སྐབས་འདིའི་སྒྲོ་འདོགས་འགོག་པའི་ཕྱོགས་སྔ་སྨྲ་བ་
བོ་ཡིན་ན་ཉན་ཐོས་སྡེ་བ་ཡིན་པས་ཁྱབ་པར་ཐལ། དེ་ཡིན་ན་རང་
སྡེ་ཡིན་པས་ཁྱབ་ཅིང་། སེམས་ཙམ་པ་ཡན་ཆད་ལ་དེ་མེད་པའི་
ཕྱིར། དེར་ཐལ། བྱང་ས་ལས་ལུང་གསུམ་གྱི་སྒོ་ནས་སྒྲོ་འདོགས་
བཀག་ཅིང་། གཞན་སྡེ་ལ་ལུང་དེ་གསུམ་འདྲེན་མི་རིགས་པའི་ཕྱིར་
ན་མ་ཁྱབ། དེ་ལ་ཁྱབ་པར་ཐལ། འདི་ཉིད་ལས། འདི་ལྟར་
འདི་འགོག་པ་ན་བྱང་ས་ལས་ལུང་གསུམ་གྱིས་བཀག་ཅིང་། གཞན་
སྡེ་ལ་རང་གི་སྟོན་པའི་ལུང་གིས་འགོག་ཏུ་མི་རུང་བས་དགག་པའི་
ཡུལ་ལ་རང་སྡེ་ཡང་ཡོད་ལ་ངོ་བོ་ཉིད་མེད་པར་སྨྲ་བ་དང༌། རྣལ་
འབྱོར་སྤྱོད་པའི་ཁྱད་པར་ལ་འགོག་པ་མ་ཡིན་པས་ཉན་ཐོས་ སྡེ་་་
པའོ། ། ཞེས་གསུངས་པའི་ཕྱིར་ན་མ་ཁྱབ་སྟེ། བྱང་ སར་སྒྲོ་་་་་་
འདོགས་ལུང་རིགས་གཉིས་ཀྱིས་བཀག་པ་ལས་ལུང་གི་འགོག་ཡུལ་ལ་
རང་སྡེས་ཁྱབ་ཅིང་། སེམས་ཙམ་པ་ཡན་ཆད་ལ་མ་ཡིན་པས་ཉན་
456



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཐོས་སྡེ་བས་ཁྱབ་ཅེས་པའི་དོན་ཡིན་པའི་ཕྱིར། རྩ་བར་འདོད་མི་
རིགས་ཏེ། བྱང་སར་སྒྲོ་འདོགས་འགོག་པའི་ཡུལ་ལ་གཞན་སྡེ་ཡང་
ཡོད་པའི་ཕྱིར། དེར་ཐལ། དེ་འགོག་ཡུལ་ལ་གཞན་སྡེ་ཡོད་པར་
མ་ཟད། རང་སྡེ་ཉན་ཐོས་སྡེ་བ་ཡང་ཡོད་པ་དེ། དགག་པའི་ཡུལ་
ལ་རང་སྡེ་ཡང་ཡོད་ལ་ཞེས་པའི་ཡང་སྒྲའི་དོན་ཡིན་པའི་ཕྱིར་ཏེ།
དེའི་ཡང་སྒྲའི་དོན་ཡོད་པའི་ཕྱིར། གཞན་ཡང་། འདི་ཉིད་ལས།
སྒྲོ་འདོགས་ལ་ནི་ཀུན་བཏགས་དང་ལྷན་སྐྱེས་གཉིས་ཡོད་ལ། ཀུན་
བཏགས་ནི་གཞན་སྡེ་དང་རང་སྡེ་དོན་སྨྲ་གཉིས་ཀྱི་ལུགས་སོ། །ཞེས་
པའི་ལུང་དོན་མ་གྲུབ་པར་ཐལ། སྐབས་འདིའི་སྒྲོ་འདོགས་འགོག་
པའི་ཕྱོགས་སྔ་སྨྲ་བ་བོ་ལ་ རང་གཞན་གྱི་སྡེ་གཉིས་མེད་པའི་ཕྱིར།
གཞན་ཡང་། འདི་ཉིད་ལས། འདིར་སྐུར་འདེབས་འགོག་པའི་
ཕྱོགས་སྔ་ཁས་ལེན་མཁན་ནི་གཞན་སྡེར་འོང་དོན་མེད་ལ། ཞེས་
པའི་ལུང་དོན་མ་གྲུབ་པར་ཐལ། སྐབས་འདིའི་སྐུར་འདེབས་་་་་
འགོག་པའི་ཕྱོགས་སྔ་ཁས་ལེན་མཁན་གཞན་སྡེ་མི་འོང་ལ་སྒྲོ་འདོགས་
འགོག་པའི་ཕྱོགས་སྔ་ཁས་ལེན་མཁན་ལ་རང་གཞན་གྱི་སྡེ་གཉིས་ཡོད་
པ་མ་ཡིན་པའི་ཕྱིར་ཏེ། དེ་ལྟར་སྟོན་པའི་སླད་དུ་འདིར་སྐུ་་་
འདེབས་འགོག་པའི་ཕྱོགས་ཁས་ལེན་མཁན་ནི་ཞེས་པའི་ཉེ་ཚིག་སྨོས་
པ་མ་ཡིན་པའི་ཕྱིར་ཏེ། དམ་བཅའ་འཐད་པའི་ཕྱིར། ཡང་ངོ་བོ་
ཉིད་མེད་པར་སྨྲ་བ་ཐལ་རང་གཉིས་ན་རེ། ཕུང་བོ་ལྔ་ཐ་སྙད་ཙམ་
དུ་ཡོད་ཅིང་བདེན་པར་མ་གྲུབ་ཟེར། སེམས་ཙམ་པ་ན་རེ། སྐྱེས་
，
457



--
བྱང་ཆུབ་ལོ་མ་དཔེ་ཚོགས།
བུའི་ཕུང་བོ་ལྔ་ཆོས་ཅན། བདེན་པར་གྲུབ་པར་ཐལ། གང་ཟག་
གི་གདགས་གཞིའི་ཕུང་བོ་ཡིན་པའི་ཕྱིར། མ་ཁྱབ་ན། གང་ཟག་
མེད་པར་ཐལ། དེའི་གདགས་གཞིའི་ཕུང་བོ་བདེན་པར་མ་གྲུབ་
པའི་ཕྱིར། ཁྱབ་སྟེ། གདགས་གཞིའི་ཕུང་བོ་ལྔ་བདེན་པར་མེད་
ན་དེ་དག་མེད་དགོས་པས་དེ་ལ་བཏགས་པའི་གང་ཟག་ཀྱང་མེད་
དགོས་པའི་ཕྱིར་ཏེ། བྱང་ས་ལས། གཟུགས་ལ་སོགས་པའི་ཕུང་
བོ་ཡོད་ན་གང་ཟག་གདགས་སུ་རུང་གི་མེད་དུ་ཟིན་ན་ནི་དངོས་པོ་
མེད་པ་ལ་གང་ཟག་གདགས་སུ་མེད་དོ། ། ཞེས་གསུངས་པའི་ཕྱིར།
ཡང་གཟུགས་སོགས་གཞན་དབང་རྣམས་བདེན་པར་གྲུབ་པར་ཐལ།
དེ་རྣམས་འདི་ནི་སྐྱེ་བའོ། ། ཞེས་སོགས་ཁྱད་པར་དུ་བཏགས་པའི་
ཚིག་འཇུག་པའི་གཞི་ཡིན་པའི་ཕྱིར། ཁྱབ་སྟེ། གཟུགས་སོགས་
བདེན་པར་མེད་ན་དེ་མེད་དགོས་དེ་མེད་ན་དེ་འདོགས་བྱེད་ཀྱི་ཚིག་
ཀྱང་མེད་དགོས་པའི་ཕྱིར་ཏེ། བྱང་ས་ལས། དེ་ལ་འདོགས་པའི་
གཞི་མེད་དུ་ཟིན་ན་ནི་གཞི་མེད་པར་འགྱུར་བས་འདོགས་པ་ཡང་
མེད་ པར་ འགྱུར་ རོ། ། ཞེས་ གསུངས་ པའི་ ཕྱིར། གཞན་ ཡང་།
སེམས་སེམས་བྱུང་རང་གི་རྒྱུ་རྐྱེན་ལ་བརྟེན་ནས་སྐྱེ་བར་ཐལ། དེ་
རང་གི་རྒྱུ་ལས་སྐྱེས་པའི་ཕྱིར། འདོད་ན། དེ་རང་གི་རྒྱུ་ལས་རང་
མཚན་གྱིས་སྐྱེ་བར་ཐལ། འདོད་པའི་ཕྱིར། མ་ཁྱབ་ན། དེ་
རང་གི་རྒྱུ་ལས་སྐྱེ་བ་དེ་འཁྲུལ་བའི་བློས་བཏགས་པ་ཙམ་དུ་ཟད་པར་
ཐལ། མ་ཁྱབ་པ་དེའི་ཕྱིར། འདོད་ན། རང་གི་རྒྱུ་རྐྱེན་ལས་སྐྱེ་
458



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བ་མེད་པར་ཐལ། དེ་རང་གི་རྒྱུ་རྐྱེན་ལས་སྐྱེ་བ་དེ་བློ་འཁྲུལ་བའི་ངོ་
ཙམ་ལས་མེད་པའི་ཕྱིར་ཏེ། དཔེར་ན་ཐག་ཁྲ་སྦྲུལ་ཡིན་པ་དེ་ཐག་
ཁྲ་སྦྲུལ་འཛིན་གྱི་བློ་འཁྲུལ་བ་དེའི་ངོར་གྲུབ་ཀྱང་སྤྱིར་མ་གྲུབ་པ་་
བཞིན་ནོ། ། གོང་དུ་མ་ཁྱབ་མཚམས་ལ་འདོད་ན། དེ་རང་གི་རྒྱུ་
རྐྱེན་ལས་དོན་དམ་པར་སྐྱེ་བར་ཐལ། འདོད་པའི་ཕྱིར་འདོད་ན།
བདེན་གྲུབ་མེད་པ་མི་འཐད་པར་ཐལ། དེ་རང་གི་རྒྱུ་རྐྱེན་ལས་
དོན་དམ་པར་སྐྱེས་པའི་ཕྱིར། ཡང་སེམས་ཙམ་པ་ན་རེ། ངོ་བོ་
ཉིད་མེད་པར་སྨྲ་བ་ཁྱོད་ཀྱིས་བདེན་པར་གཅིག་ཀྱང་མེད་ལ། ཀུན་
རྫོབ་ཏུ་ཐམས་ཅད་ཡོད་པ་མི་འཐད་པར་ཐལ། དོན་དམ་ལ་དོན་
དམ་པར་ཡོད་མེད་དཔྱོད་པའི་སྐབས་ཀྱི་དོན་དམ་དང་དོན་དམ་
བདེན་པ་ཞེས་པའི་དོན་དམ་གཉིས་ཡོད་པ་ལས་ཕྱི་མའི་དོན་དམ་
པའི་མཚན་གཞི་ཡང་མེད། ཀུན་རྫོབ་ལ་ཡང་ཐ་སྙད་དུ་ཡོད་མེད་
རྩོད་པའི་སྐབས་ཀྱི་ཀུན་རྫོབ་དང་གང་གི་ངོར་བདེན་པས་ཀུན་རྫོབ་
བདེན་པར་འཇོག་པའི་ཀུན་རྫོབ་གཉིས་ཡོད་པ་ལས་ཀུན་རྫོབ་བདེན་
པ་གང་གི་ངོར་འཇོག་པའི་བློ་ཀུན་རྫོབ་པ་དེ་ཡང་མེད་པའི་ཕྱིར་ཟེར་
བ་ལ། ངོ་བོ་ཉིད་མེད་པར་སྨྲ་བ་ན་རེ། མ་གྲུབ་སྟེ། དོན་དམ་
པར་མེད་པ་དོན་དམ་བདེན་པའི་མཚན་གཞི། གཟུགས་ སོགས་
བདེན་གྲུབ་ཏུ་འཛིན་པའི་བློ་གཟུགས་སོགས་གང་གི་ངོར་བདེན་པས་
ཀུན་རྫོབ་བདེན་པར་འཇོག་པའི་བློ་ཀུན་རྫོབ་པ་དེ་ཡིན་ཏེ། བདེན་
གྲུབ་ཏུ་ཞེན་པའི་བློ་དེས་གཟུགས་སོགས་བདེན་པར་མེད་བཞིན་དུ་
459



བྱང་ཆུབ་ལོ་མ་དཔེ་ཚོགས།
བདེན་པར་གྲུབ་པོ་ཞེས་མངོན་པར་བརྗོད་པ་དང་ཐ་སྙད་བྱེད་པའི་
ཕྱིར་རོ་ཞེས་ཟེར། དེ་སྐད་དུ་བསྡུ་བ་ལས། ཚེ་དང་ལྡན་པ་དོན་
དམ་པ་ནི་གང་ཡིན། ཞེས་པ་ནས། ཞེས་ལན་འདེབས་པར་་་་
འགྱུར་ན་ཞེས་གསུངས་པའི་ཕྱིར། དེ་ལ་གཟུགས་སོགས་བདེན་
གྲུབ་ཏུ་འཛིན་པའི་བློ་དེ་རང་གི་རིགས་འདྲའི་རྒྱུས་སྐྱེད་པར་འདོད་
དམ། འོན་ཏེ་མངོན་པར་བརྗོད་པའི་རྟོག་པས་བཏགས་ཙམ་མམ།
མིང་གིས་བཞག་ཙམ་གྱི་ཀུན་རྫོབ་ཙམ་ཡིན་པར་འདོད་ཅེས་དྲིས་པ་
ལ། དང་བོ་ལྟར་ན། བདེན་འཛིན་ཆོས་ཅན། བདེན་པར་
མེད་པར་བཤད་པ་མི་འཐད་པར་ཐལ། རང་གི་རྒྱུས་སྐྱེད་པའི་ཕྱིར།
གཉིས་པ་ལྟར་ན། བདེན་འཛིན་ཆོས་ཅན། བདེན་པར་མེད་
པར་ཐལ། འདོད་པའི་ཕྱིར། འདོད་ན། ཁྱོད་ལ་བློ་ཀུན་རྫོབ་
པ་དང་མངོན་པར་བརྗོད་པ་ཞེས་བྱ་བར་ཡང་འདོགས་མི་རུང་བར་
ཐལ། ཁྱོད་ལ་དེ་དག་འདོགས་པའི་གཞི་མེད་པའི་ཕྱིར་ཏེ། ཁྱོད་
བདེན་པར་མ་གྲུབ་པ་གང་ཞིག ཁྱོད་བདེན་པར་མ་གྲུབ་ན་ཁྱོད་
མེད་དགོས་པའི་ཕྱིར་ཏེ། བསྡུ་བ་ལས། དེ་ལ་འདི་སྐད་ཅེས་
བརྗོད་པར་བྱ་སྟེ། ངོ་བོ་ཉིད་དུ་དམིགས་པ་ཞེས་པ་ནས། ཀུན་
རྫོབ་ཅེས་བྱ་བར་མི་རུང་ངོ༌། །ཞེས་གསུངས་པའི་ཕྱིར། དོན་དམ
པའི་དངོས་འཛིན་འགོག་པ་ནི། གཟུགས་སོགས་བདེན་པར་མ་
གྲུབ་པ་མི་འཐད་པར་ཐལ། དངོས་པོ་དོན་དམ་པར་རང་གི་མཚན་
ཉིད་ཀྱིས་གྲུབ་པར་དམིགས་ཤིང་སྣང་བའི་ཕྱིར། ངོ་བོ་ཉིད་མེད་
460



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པར་སྨྲ་བ་ན་རེ། མ་ཁྱབ་སྟེ། དངོས་པོ་དོན་དམ་པར་རང་གི་
མཚན་ཉིད་ཀྱིས་གྲུབ་པར་འཛིན་པའི་བློ་འཁྲུལ་བ་ཡིན་པས་དེས་
བཟུང་བ་ལྟར་མེད་པའི་ཕྱིར་ན་མི་གནོད་ཟེར་རོ། །འོ་ན་དེ་མི་འཐད་
པར་ཐལ། བློ་འཁྲུལ་བ་དོན་དམ་པར་ཡང་མེད། ཐ་སྙད་དུ་ཡང་
མེད་པའི་ཕྱིར། དང་བོ་མ་གྲུབ་ན། བདེན་གྲུབ་མེད་པ་མི་འཐད་
པར་ཐལ། འཁྲུལ་བ་དོན་དམ་པར་ཡོད་པའི་ཕྱིར། རྟགས་་་་་
གསལ་ཁས། གཉིས་པ་མ་གྲུབ་ན། བློ་འཁྲུལ་བ་དེ་མེད་པར་ཐལ།
བློ་འཁྲུལ་བ་དེ་རྟོག་པས་ ཕར་ཡོད་པར་བཏགས་པ་ཙམ་ཡིན་པའི་
ཕྱིར། དེ་ལྟར་ན་བློ་འཁྲུལ་བ་དེ་སྤང་བྱར་བྱས་ནས་དེས་བཟུང་བ་
ལྟར་མེད་པ་ངོ་བོ་ཉིད་མེད་པའི་དོན་དུ་འཇོག་མི་རིགས་པར་ཐལ།
དཔེར་ན་རི་བོང་རྭས་བཟུང་བ་ལྟར་མེད་པ་ངོ་བོ་ཉིད་མེད་པའི་དོན་
དུ་འཇོག་མི་རིགས་པ་བཞིན་ཡིན་པའི་ཕྱིར་ཏེ། བསྡུ་བ་ལས། དེ་
ལ་འདི་སྐད་ཅེས་ཚེ་དང་ལྡན་པ་ཅིའི་ཕྱིར་ན་གང་དམིགས་པ་དེ་མེད་
པ་ཡིན་ཞེས་པ་ནས། གང་དམིགས་པ་དེ་ངོ་བོ་ཉིད་མེད་དོ་ཞེས་བྱ་
བར་མི་རུང༌། ཞེས་གསུངས་པའི་ཕྱིར། བསྡུ་བ་དང་བྱང་སའི་
བཤད་ཚུལ་འདི་ལ་དོན་དམ་པར་ཡོད་པ་དང་། དོན་དམ་གཅིག་
ཏུ་འཁྲུལ་བ་ཁ་ཅིག་ན་རེ། གཞན་དབང་དོན་དམ་པ་ཡིན་པར་
ཐལ། གཞན་དབང་དོན་དམ་པར་ཡོད་པའི་ཕྱིར། འདོད་མི་
ནུས་ཏེ། འདུས་བྱས་ཡིན་པའི་ཕྱིར། མ་ཁྱབ་ན། དགོངས་
འགྲེལ་ལས། འདུས་བྱས་ཡིན་ན་ནི་དོན་དམ་པ་ཡིན་པར་མི་འགྱུར་
461



བྱང་ཆུབ་ལོ་མ་དཔེ་ཚོགས།
རོ། །ཞེས་གསུངས་པ་དང་འགལ་ལ། དབུས་མཐའ་ལས། དམ་
པའི་དོན་ནི་གཅིག་པུའོ། །ཞེས་དོན་དམ་པ་ཡོངས་གྲུབ་གཅིག་པུར་
བཤད་པ་དང་། མདོ་སྡེ་རྒྱན་ལས། ཡོད་མིན་མེད་མིན་དེ་བཞིན་
མིན་གཞན་མིན། །སྐྱེ་དང་འཇིག་མེད་བྲི་བར་མི་འགྱུར་ཏེ། །འཕེལ་
བ་མེད་ཅིང་རྣམ་པར་དག་པའང་མེད། །རྣམ་པར་དག་འགྱུར་དེ་ནི་
དོན་ དམ་ མཚན། ། ཞེས་ དོན་ དམ་ དེ་ ཡོད་ མེད་ ཀྱི་ མཐའ་ དང༌།
གཅིག་ཐ་དད་ཀྱི་མཐའ་དང་སྐྱེ་འཇིག་རྣམས་མེད་པ་དང་། སློབ་
པའི་དུས་ན་དྲི་མས་མ་དག སངས་རྒྱས་པའི་ཚེ་དྲི་མས་དག་པའི་
ཁྱད་ པར་ལྔ་ དང་ ལྡན་ པར་ བཤད་ པ་ དང༌ ཡང་ འགལ་བར་ ཐལ།
གཞན་དབང་དོན་དམ་ཡིན་པའི་ཕྱིར་ཏེ། དེ་དོན་དམ་པར་ཡོད་
པའི་ཕྱིར། ཁྱབ་པ་ཁས། གཞན་ཡང་། རྒྱུ་མཚན་དང་རྣམ་
རྟོག་གཉིས་ཀུན་རྫོབ་ཏུ་ཡོད་པར་ཐལ། བསྡུ་བ་ལས། རྒྱུ་མཚན་
ཀུན་རྫོབ་ཏུ་ཡོད་པར་བརྗོད་པར་བྱའམ། དོན་དམ་པར་ཡོད་པར་
བརྗོད་པར་བྱ་ཞེ་ན། སྨྲས་པ་ཀུན་རྫོབ་ཏུ་ཡོད་པར་བརྗོད་པར་
བྱའོ། ། རྣམ་པར་རྟོག་པ་ཞེས་པ་ནས། ཀུན་རྫོབ་ཏུ་ཡོད་པར་་་་
བརྗོད་པར་བྱའོ། ། ཞེས་གསུངས་པའི་ཕྱིར་ན་མ་ཁྱབ། འདོད་མི་
ནུས་ཏེ། དོན་དམ་པར་ཡོད་པའི་ཕྱིར་ཟེར་ན། གཞུང་དེ་དག་
དང་འགལ་སྐྱོན་མེད་པར་ཐལ། དོན་དམ་པར་ཡོད་ན་དོན་དམ་
ཡིན་མི་དགོས་པས་ལུང་དང་བོ་གསུམ་དང་མི་འགལ་ཞིང་། རྒྱུ་
མཚན་རྣམ་རྟོག་གཉིས་ཀུན་རྫོབ་བདེན་པར་གྲུབ་པ་ལ་དོན་དམ་
462



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
བདེན་པར་མ་གྲུབ་ཅེས་སྨྲ་བ་བསྡུ་བའི་ལུང་དོན་ཡིན་ཀྱང་མི་འགལ་
བའི་ ཕྱིར། གཞན་ ཡང་ ལུང་ དེ་ དག་ དང་ མི་ འགལ་ བར་ ཐལ།
ཀུན་རྫོབ་དང་དོན་དམ་པར་ཡོད་ཅེས་པ་ལ་འཇོག་ཚུལ་གཉིས་ཡོད་
པ་ལས། ཀུན་རྫོབ་དང་དོན་དམ་པར་ཡོད་ཚུལ་དང་བོ་འདི་ངོ་བོ་
ཉིད་མེད་པར་སྨྲ་བ་དང་སེམས་ཙམ་པ་རྣམས་ཀུན་རྫོབ་དང་དོན་
དམ་པར་ཡོད་མེད་རྩོད་པ་དང་། འཇོག་ཚུལ་གཉིས་པ་ནི་ཀུན་
རྫོབ་བདེན་པ་དང་དོན་དམ་བདེན་པ་གཉིས་ཀྱི་དབང་དུ་བྱས་པ་དེ་
བདེན་གཉིས་ཀྱི་རྣམ་གཞག་མཁས་པ་ལ་གྲགས་པ་དེ་ཡིན་པས་དེ་
གཉིས་གང་གི་དབང་དུ་བྱས་ཀྱང་མི་འགལ་བའི་ཕྱིར། དེར་ཐལ།
དགོངས་འགྲེལ་དང་མདོ་སྡེ་རྒྱན་དབུས་མཐའ་རྩ་འགྲེལ་ལས་འཇོག་
ཚུལ་གཉིས་པའི་དབང་དུ་བྱས་པ་ཡིན་པས་འཇོག་ཚུལ་གཉིས་པའི་
དོན་ དམ་ དུ་ མེད་ ཀྱང་ དོན་ དམ་ དུ་ མེད་ མི་ དགོས་ པའི་ ཕྱིར་ ཏེ།
འཇོག་ཚུལ་གཉིས་པའི་དོན་དམ་དུ་ཡོད་པ་དང༌། དོན་དམ་བདེན་
པ་དོན་གཅིག་པའི་ཕྱིར། དེར་ཐལ། རྣམ་དག་ལམ་གྱི་དམིགས་
པ་ མཐར་ ཐུག་ ཏུ་ ཡོད་ པ་ དེ་ དེར་ ཡོད་ པའི་ དོན་ ཡིན་ པའི་ ཕྱིར།
དེར་ཐལ། དོན་དམ་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་དུ་གྲུབ་
པ་དེ་དེར་གྲུབ་པའི་དོན་ཡིན་པའི་ཕྱིར་ཏེ། དབུས་མཐའི་འགྲེལ་བ་
ལས། དོན་དམ་པ་ནི་དེ་བཞིན་ཉིད་དེ་ཡེ་ཤེས་དམ་པའི་དོན་ཡིན་
པའི་ཕྱིར་རོ། །ཞེས་གསུངས་པའི་ཕྱིར། བསྡུ་བ་ལས། རྒྱུ་མཚན་
དང་རྣམ་རྟོག་ཀུན་རྫོབ་ཏུ་ཡོད་པར་བཤད་པ་དེ་འཇོག་ཚུལ་གཉིས་
463



བྱང་ཆུབ་ལོ་མ་དཔེ་ཚོགས།
པའི་དབང་དུ་བྱས་པ་ཡིན་པས་དེའི་ཀུན་རྫོབ་ཏུ་ཡོད་ཀྱང་དོན་དམ་
པར་མེད་མི་དགོས་པར་ཐལ། དེའི་ཀུན་རྫོབ་ཏུ་ཡོད་པ་དང་ཀུན་
རྫོབ་བདེན་པ་དོན་གཅིག་པའི་ཕྱིར། དེར་ཐལ། དེའི་ཀུན་རྫོབ་
ཏུ་ཡོད་པའི་དོན་ཐ་སྙད་དཔྱོད་བྱེད་ཀྱི་ཚད་མའི་རྙེད་དོན་དུ་ཡོད་པ་
ལ་འཇོག་པའི་ཕྱིར། དེར་ཐལ། ཀུན་རྫོབ་བདེན་པ་ནི་རང་ཉིད་
འཛིན་སྟངས་སུ་བྱས་ཏེ་བསྒོམས་པས་ཀུན་ནས་ཉོན་མོངས་པའི་
ཚོགས་ཞི་བར་འགྱུར་བའི་དམིགས་པ་མཐར་ཐུག་མ་ཡིན་པའི་རིགས་
སུ་གྱུར་པའི་ཆོས་གཅིག་ལ་འཇོག་ལ། བསྡུ་བ་ལས་རྒྱུ་མཚན་དང་
རྣམ་རྟོག་ཀུན་རྫོབ་ཏུ་ཡོད་པར་གསུངས་པའང་དེ་ལ་དགོངས་པའི་
ཕྱིར་ཏེ། འདི་ཉིད་ལས། བསྡུ་བ་ལས་རྒྱུ་མཚན་དང་རྣམ་རྟོག་
ཀུན་རྫོབ་ཏུ་ཡོད་པའི་རྒྱུ་མཚན་དུ། ཀུན་ནས་ཉོན་མོངས་པ་ཀུན་
ནས་སློབ་པའི་ཕྱིར་དང་གདགས་པའི་གཞི་ཡིན་པའི་ཕྱིར། ཞེས་
གསུངས་པའི་ཕྱིར། དེས་ན་བདེན་གཉིས་ཀྱི་འཇོག་ཚུལ་དང་བོའི་
དབང་དུ་བྱས་ཀྱང་མི་འགལ་བར་ཐལ། འདུས་བྱས་རྣམས་འཇོག་
ཚུལ་གཉིས་པའི་ཀུན་རྫོབ་ཏུ་ཡོད་ཀྱང་འཇོག་ཚུལ་དང་བོའི་དོན་དམ་
དུ་ཡོད། ཀུན་བཏགས་ཀྱི་ཆོས་རྣམ་འཇོག་ཚུལ་དང་བོ་དང་གཉིས་
པ་གཉི་གའི་ཀུན་རྫོབ་ཏུ་ཡོད་པའི་ཕྱིར། དང་བོ་གྲུབ་སྟེ། རྟོག་
པས་བཏགས་ཙམ་མ་ཡིན་པར་རང་གི་ཐུན་མོང་མ་ཡིན་པའི་སྡོད་
ལུགས་ཀྱི་ངོས་ནས་གྲུབ་པ་དེ་འཇོག་ཚུལ་དང་བོའི་དོན་དམ་དུ་གྲུབ་
པའི་དོན་ཡིན་ཅིང་འདུས་བྱས་རྣམས་དེར་ཡང་གྲུབ་ཀུན་རྫོབ་བདེན་
464



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པར་ཡང་གྲུབ་པའི་ཕྱིར། རྩ་རྟགས་གཉིས་པ་གྲུབ་སྟེ། རྟོག་པས་
བཏགས་ཙམ་གྱི་ཆོས་སུ་གྲུབ་པ་དེ་འཇོག་ཚུལ་དང་བོའི་ཀུན་རྫོབ་ཏུ་
ཡོད་པའི་དོན་ཡིན་ལ་ཀུན་བཏགས་ཀྱི་ཆོས་རྣམས་དེ་དང་ཀུན་རྫོབ་
བདེན་པ་གཉིས་གྲུབ་པའི་ཕྱིར། དེ་ལ་ཁོ་ན་རེ། གཞན་དབང་
ཆོས་ཅན། ཀུན་རྫོབ་དུ་གྲུབ་པར་ཐལ། ཀུན་རྫོབ་ཡིན་པའི་ཕྱིར་
ན་མ་ཁྱབ། འདོད་མི་ རིགས་ཏེ། བདེན་ པར་ཡོད་པའི་ཕྱིར།
ཡང་ཁོ་ན་རེ། གང་ཟག་དང་ཀུན་གཞིའི་བག་ཆགས་གཉིས་ཆོས་
ཅན། རྫས་ཡོད་ཡིན་པར་ཐལ། དོན་དམ་པར་ཡོད་པའི་ཕྱིར་ན་
མ་ ཁྱབ། འདོད་ མི་ རིགས་ ཏེ། བཏགས་ཡོད་ཡིན་ པའི་ ཕྱིར།
ཡང་ཁོ་ན་རེ། འཕགས་ པའི་ཡེ་ ཤེས་ཀུན་རྫོབ་ཏུ་ཡོད་པར་ཐལ་
འདི་ཉིད་ལས། དེའི་རྗེས་ཐོབ་ཀྱི་ཡེ་ཤེས་ནི་ཀུན་རྫོབ་དང་དོན་
དམ་གཉིས་ཀར་ཡོད་པར་གསུངས་ཏེ། ཞེས་གསུངས་པའི་ཕྱིར་ན་
མ་ཁྱབ་སྟེ། དེ་ཀུན་རྫོབ་ཏུ་ཡོད་པར་གསུངས་པ་དེས་ཐ་སྙད་ཀྱི་
ཚད་མ་ལ་ཡུལ་དུ་བྱེད་པའི་སྒོ་ནས་དེ་ཐ་སྙད་དུ་ཡོད་པར་གསུངས་པ་
ཙམ་ཡིན་པའི་ཕྱིར། དཔེར་ན་རྐང་བ་གཉིས་ཀྱིས་བརྒལ་བར་བྱ་
བའི་འབབ་སྟེགས་ལ་རྐང་བའི་འབབ་སྟེགས་ཞེས་བརྗོད་པ་བཞིན་
ཡིན་པའི་ཕྱིར། འདི་ཉིད་ལས། ཐ་སྙད་ཀྱི་མཚན་མ་ལ་དམིགས་
པའི་སྒོ་ནས་ཐ་སྙད་དུ་ཡོད་པར་གསུངས་སོ། །ཞེས་གསུངས་པའི་
ཕྱིར། བསྡུ་བ་ལས། གང་ཅི་ཡང་རུང་སྟེ་དེ་ལས་གཞན་པ་དག་ལ་
མི་ལྟོས་ཤིང་། དེ་ལས་གཞན་པ་དག་ལ་མི་བརྟེན་པར་རང་གི་་་
465



བྱང་ཆུབ་ལོ་མ་དཔེ་ཚོགས།
མཚན་ཉིད་འདོགས་པར་བྱེད་པ་དེ་ནི་མདོར་ན་རྫས་སུ་ཡོད་པ་ཡིན་
པར་རིགས་པར་བྱའོ། །དེ་ལས་གཞན་པ་དག་ལ་བརྟེན་ནས་རང་གི་
མཚན་ཉིད་འདོགས་པར་བྱེད་པ་དེ་ནི་མདོར་ན་བཏགས་པའི་ཡོད་པ་
ཡིན་པར་རིག་པར་བྱ་ཡི་རྫས་སུ་ཡོད་པ་ནི་མ་ཡིན་ཏེ། ཞེས་སོགས་
ཀྱི་ སྐབས་ སུ་ དགག་ གཞག་ སྤང༌ གསུམ། དང་ བོ་ ནི་ ཁ་ ཅིག
མཚན་ཉིད་ཡིན་ན་རྫས་ཡོད་ཡིན་པས་ཁྱབ། མཚོན་བྱ་ཡིན་ན་
བཏགས་ཡོད་ཡིན་པས་ཁྱབ་སྟེ། སྡེ་བདུན་དཀའ་འགྲེལ་ཡིད་ཀྱི་
མུན་སེལ་ལས་དེ་ལྟར་བཤད་པའི་ཕྱིར་ཟེར་ན། སྡེ་བདུན་དཀའ་
འགྲེལ་གྱི་ལུང་དོན་ནི། མཚན་ཉིད་ཡིན་ན་རྫས་ཡོད་ཆོས་གསུམ་
ཚང་བའི་རྫས་ཡོད་ཡིན་ པས་ ཁྱབ་པ་དང་། མཚོན་བྱ་ཡིན་ན་་་་་
བཏགས་ཡོད་ཆོས་གསུམ་ཚང་བའི་བཏགས་ཡོད་དེ་ཡིན་པས་ཁྱབ་
པར་བཤད་པ་ཙམ་ཡིན་པའི་ཕྱིར། ཁོ་རང་ལ། འཕེན་བྱེད་ཀྱི་
ལས་ཆོས་ཅན། བཏགས་ཡོད་ཡིན་པར་ཐལ། མཚོན་བྱ་ཡིན་
པའི་ཕྱིར། ཁྱབ་པ་ཁས། རྟགས་གྲུབ་ སྟེ། རང་འབྲས་རྣམ་
སྨིན་གྱི་ཕུང་བོ་འཕེན་བྱེད་ཀྱི་སེམས་བྱུང་སེམས་པ་དེ་དེའི་མཚན་
ཉིད་ཡིན་པའི་ཕྱིར་ཏེ། དེའི་མཚན་ཉིད་ཡོད་པའི་ཕྱིར། འདོད་
མི་ནུས་ཏེ། རྫས་ཡོད་ཡིན་པའི་ཕྱིར་ཏེ། ལས་དང་དེའི་རྣམ་སྨིན་
གྱི་ཆར་གྱུར་པའི་གཟུགས་ཚོར་རྣམས་ནི་རྫས་ཡོད་དང་འཇོག་ཚུལ་
གཉིས་པའི་ཀུན་རྫོབ་ཏུ་ཡོད་པ་གཉིས་ཀ་ཡིན་པའི་ཕྱིར་ཏེ། འདི་
ཉིད་ལས། ལས་དང་རྣམ་སྨིན་ཀུན་རྫོབ་ཏུ་ཡོད་ཅིང་རྗེས་སུ་ཡང་
466



-
-
-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡོད་ལ། ཞེས་ གསུངས་ པའི་ཕྱིར། གཞན་ཡང་རྟོག་པས་་་་་་་་
བཏགས་ཙམ་ཆོས་ཅན། རྫས་ཡོད་ཡིན་པར་ཐལ། མཚན་ཉིད་
ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ཀུན་་་་་་་
བཏགས་ཀྱི་མཚན་ཉིད་ཡིན་པའི་ཕྱིར་ཏེ། ཀུན་བཏགས་ཀྱི་མཚན་
ཉིད་ཡོད་པའི་ཕྱིར་ཏེ། འདི་ཉིད་ལས། ཀུན་བཏགས་ལའང་
ཐུན་མོང་མ་ཡིན་པའི་འཇོག་བྱེད་ཡོད་པས། ཞེས་གསུངས་པའི་
ཕྱིར། འདོད་ མི་ ནུས་ ཏེ། བཏགས་ ཡོད་ ཡིན་ པའི་ ཕྱིར་ ཏེ།
བཏགས་ཡོད་གསུམ་པོ་གང་རུང་དུ་གྱུར་པའི་ཆོས་ཡིན་པའི་ཕྱིར།
ཡོངས་གྲུབ་མ་ཡིན་པའི་འདུས་མ་བྱས་ཀྱི་ཆོས་ཡིན་པའི་ཕྱིར། བྱས་
པ་ལ་ཁོ་ན་རེ། དེ་ཆོས་ཅན། རྫས་ཡོད་ཡིན་པར་ཐལ། རྫས་
ཡོད་བཞི་བོ་གང་རུང་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ།
རིགས་པས་གྲུབ་པའི་རྫས་ཡོད་ཡིན་པའི་ཕྱིར་ཏེ། ཤེས་བྱ་ཡིན་པའི་
ཕྱིར། ཁྱབ་སྟེ། རྫས་ཡོད་བཞི་ནི་རིགས་པས་གྲུབ་པའི་རྫས་ཡོད།
བརྟན་པ་མི་འགྱུར་བའི་རྫས་ཡོད། དོན་བྱེད་ནུས་པའི་རྫས་ཡོད།
རང་ཉིད་གྲུབ་པ་སྒྲ་རྟོག་དང་ངོ་བོ་གཞན་ལ་མི་ལྟོས་པའི་རང་སྐྱ་
འཛིན་ཐུབ་པའི་རྫས་ཡོད་བཞི་ཡོད་པས་ཤེས་བྱ་ཡིན་ཚད་དང་བོ་
ཡིན། འདུས་མ་བྱས་ཀྱི་ནམ་མཁའ་འགོག་བདེན་རྣམས་གཉིས་པ་
ཡིན། དངོས་པོ་རྣམས་གསུམ་པ་ཡིན། ཤེས་པ་རྣམས་དང་ཁ་
དོག་རྣམས་བཞི་བར་འཇོག་ པ་ཡིན་པའི་ཕྱིར། དང་བོ་གྲུབ་སྟེ།
རིགས་པས་གྲུབ་པའི་རྫས་སམ་རིགས་པས་གྲུབ་པའི་ཆ་མེད་པའི་ཆོས་
467



བྱང་ཆུབ་ལོ་མ་དཔེ་ཚོགས།
མི་སྲིད་པའི་ཕྱིར། གཉིས་པ་གྲུབ་སྟེ། འདུས་མ་བྱས་ཀྱི་ནམ་
མཁའ་དང་འགོག་བདེན་ལ་བརྟན་པ་མི་འགྱུར་པའི་ཆ་འམ་དེའི་རྫས་
བཏགས་པ་ཡོད་པའི་ཕྱིར། གསུམ་པ་གྲུབ་སྟེ། དོན་བྱེད་ནུས་
པའི་རྫས་སུ་མེད་པའི་དངོས་པོ་མི་སྲིད་པའི་ཕྱིར། བཞི་བ་གྲུབ་སྟེ།
དེ་རྣམས་སྒྲ་རྟོག་ལ་མ་ལྟོས་པར་རང་མངོན་སུམ་དུ་རྟོགས་པའི་་༌་
སེམས་ཅན་གྱི་མངོན་སུམ་ཡོད་པའི་ཕྱིར། དེས་ན་འཇོག་ཚུལ་སྔ་མ་
གསུམ་གྱི་རང་ལྡོག་བཏགས་ཡོད་དང༌། ཕྱི་མ་ལ་རྫས་ཡོད་ཀྱིས་
ཁྱབ་སྟེ། ཀུན་བཏུས་ལས། གཅིག་ནི་རྫས་སུ་ཡོད་ལ། གཞན་
ནི་བཏགས་པར་ཡོད་པར་ཤེས་པར་བྱའོ། །ཞེས་གསུངས་པའི་ཕྱིར།
ཡང་ཁ་ཅིག གང་ཟག་ཡིན་ན་བཏགས་ཡོད་ཡིན་པས་ཁྱབ་ཟེར་ན།
ཡིད་ཀྱི་རྣམ་ཤེས་དང་ཀུན་གཞིའི་རྣམ་ཤེས་རེ་རེ་ནས་ཆོས་ཅན།
དེར་ཐལ། དེའི་ཕྱིར། རྟགས་གྲུབ་སྟེ། དེ་ཡོད་པ་གང་ཞིག་
གང་ཟག་བཏགས་དོན་བཙལ་བའི་ཚེ་རྙེད་པའི་ཕྱིར་ཏེ། དེ་ཡོད་
པའི་ཕྱིར། འདོད་མི་ནུས་ཏེ། གང་ཟག་སྤྱི་ལྡོག་རྫས་ཡོད་མ་ཡིན་
ཀྱང་། དེའི་མཚན་གཞི་ཀུན་གཞིའི་རྣམ་ཤེས་དང་ཡིད་ཀྱི་རྣམ་ཤེས་
གཉིས་རྫས་ཡོད་ཡིན་པའི་ཕྱིར་ཏེ། འདི་ཉིད་ལས། གང་ཟག་
ཀུན་རྫོབ་ཏུ་ཡོད་ཀྱང་རྗེས་སུ་མེད་ཅེས་པ་དང་། མདོ་ལས། དགེ་
སློང་དག་ལྔ་བོ་འདི་རྣམས་ནི་མིང་ཙམ་ཐ་སྙད་ཙམ་བཏགས་པ་ཙམ་
སྟེ་གང་འདི་ལྟ་སྟེ། འདས་པའི་དུས་དང་མ་འོངས་པའི་དུས་དང་
ནམ་མཁའ་དང་མྱ་ངན་ལས་འདས་པ་དང་གང་ཟག་གོ་ཞེས་དང་།
468



-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྣམ་བཤད་དགོངས་པ་རབ་གསལ་ལས། གང་ཟག་རྫས་ཡོད་དུ་
མེད་པར་རྟོགས་པར་འདོད་ཀྱང་རྣམ་ཤེས་གཉིས་པོ་རྫས་ཡོད་དུ་མེད་
པར་རྟོགས་པར་མི་འདོད་པས། ཞེས་གསུངས་པའི་ཕྱིར། ཡང་
ཁ་ཅིག་ན་རེ། སྐྱེས་བུ་ཡིན་ན་རྫས་ཡོད་དང་གང་ཟག་ཡིན་ན་་
བཏགས་ཡོད་ཡིན་པས་ཁྱབ་ཟེར་བ་དང༌། དེ་ལས་བཟློག་སྟེ་ཟེར་
བ་གཉིས་ཀ་མི་འཐད་དེ། སྐྱེས་བུ་དང་གང་ཟག་གཉིས་ཀའི་སྤྱི་
ལྡོག་བཏགས་ཡོད་དང་། གཞི་ལྡོག་གམ་མཚན་གཞི་ལ་རྗེས་ཡོད་
ཡོད་པར་འདྲ་བའི་ཕྱིར་ཏེ། གང་ཟག་ལ་བཤད་ཟིན་ཅིང་སྐྱེས་བུ་
ཡང་། སྤྱི་ལྡོག་བཏགས་ཡོད་དང་། གཞི་ལྡོག་རྣམ་ཤེས་རྣམས་
རྫས་ཡོད་ཡིན་པའི་ཕྱིར། དང་བོ་གྲུབ་སྟེ། སྐྱེས་བུ་ལྡན་པ་མ་ཡིན་
པའི་འདུ་བྱེད་ཡིན་པའི་ཕྱིར། ཁྱབ་སྟེ། མི་ལྡན་པའི་འདུ་བྱེད་
རྣམས་བཏགས་ཡོད་ཡིན་པའི་ཕྱིར་ཏེ། ཀུན་བཏུས་འགྲེལ་བ་རྒྱལ་
སྲས་མ་ལས། དེ་ལྟར་ན་སེམས་དང་ལྡན་པ་མ་ཡིན་པའི་འདུ་བྱེད་
ཀྱི་ཆོས་འདི་རྣམས་ནི། གནས་སྐབས་དག་ལ་གདགས་པའི་ཕྱིར་
ཐམས་ཅད་ཀྱང་བཏགས་པར་ཡོད་པར་རིག་པར་བྱའོ། །ཞེས་་་་་
གསུངས་པའི་ཕྱིར་དང༌། ལྡན་པ་མ་ཡིན་པའི་འདུ་བྱེད་ཀྱི་ཆོས་
འདི་རྣམས་ནི་ཞེས་པའི་ལྡན་མིན་འདུ་བྱེད་རྣམས་ནི། ཀུན་བཏུས་
ལས། སེམས་དང་ལྡན་པ་མ་ཡིན་པའི་འདུ་བྱེད་རྣམས་གང་ཞེ་ན།
ཐོབ་ པ་ དང་། འདུ་ ཤེས་ མེད་ པའི་ སྙོམས་ པར་ འཇུག་ པ་ དང་།
འགོག་པའི་སྙོམས་པར་འཇུག་པ་དང་། འདུ་ཤེས་མེད་པ་དང་།
469



བྱང་ཆུབ་ལོ་མ་དཔེ་ཚོགས།
སྲོག་ གི་དབང་བོ་དང་། རིགས་ མཐུན་ པ་ དང༌། སྐྱེ་བ་ དང་།
རྒ་བ་དང་། གནས་པ་དང་། མི་རྟག་པ་ཉིད་དང༌། མིང་གི་
ཚོགས་དང་། ཚིག་གི་ཚོགས་དང་། ཡི་གེ་ཚོགས་དང་། སོ་སོའི་
སྐྱེ་ བོ་ ཉིད་ དང་། འཇུག་ པ་ དང་། སོ་ སོར་ ངེས་ པ་ དང་།
འབྱོར་འབྲེལ་དང༌། མགྱོགས་པ་དང༌། གོ་རིམ་དང༌། དུས་
དང་། ཡུལ་དང༌། གྲངས་དང་། ཚོགས་པའོ། །ཞེས་གསུངས་
པའི་ ཉེར་ གསུམ་ པོ་དེ་ལ་བྱེད་ པའི་ ཕྱིར་རོ། ། གཉིས་ པ་ གྲུབ་ སྟེ།
སྐྱེས་བུའི་མཚན་གཞིར་གྱུར་པའི་རྣམ་ཤེས་གཉིས་པོ་དེ་རྫས་ཡོད་ཡིན་
པའི་ཕྱིར་ཏེ། དེའི་མཚན་གཞི་ཀུན་གཞི་དང་ཡིད་ཀྱི་རྣམ་ཤེས་
གཉིས་པོ་དེ་རང་གི་ངོ་བོ་ཆོས་གཞན་དང་ཡུལ་ཅན་གཞན་ལ་མ་ལྟོས་
པར་གཟུང་དུ་ཡོད་པའི་ཕྱིར། ཁྱབ་སྟེ། དེ་ལྟར་གྲུབ་ན་རྫས་ཡོད་
ཡིན་དགོས་པའི་ཕྱིར་ཏེ། ཀུན་བཏུས་ལས། དབང་བོའི་སྤྱོད
ཡུལ་ལ་བརྗོད་པ་དང་དེ་ལས་གཞན་པ་ལ་མི་ལྟོས་པར་དབང་བོའི་
སྤྱོད་ཡུལ་དུ་གྱུར་པ་ནི་རྫས་སུ་ཡོད་པའོ་ཞེས་དང༌། དེའི་འགྲེལ་བ་
ལས། དེ་ལས་གཞན་པ་ལ་མི་ལྟོས་པ་ནི་འདི་ལྟ་སྟེ། དོན་གཞན་
ལ་མི་ལྟོས་པར་གང་དུ་དེའི་བློ་འབྱུང་བ་སྟེ་ཞེས་གསུངས་པའི་ཕྱིར།
རྟགས་གྲུབ་ སྟེ། སེམས་ ཅན་གྱི་རྣམ་པར་ཤེས་པ་དེ་གཉིས་ཆོས་
གཞན་དང་ཡུལ་ཅན་སྒྲ་རྟོག་ལ་མ་ལྟོས་བར་རང་གི་ངོ་བོ་བཟུང་དུ་
ཡོད་པའི་ཆོས་ཡིན་པའི་ཕྱིར་ཏེ། དེ་ལྟར་འཛིན་པའི་སློབ་པའི་རང་
རིག་ཡོད་པའི་ཕྱིར། མ་གྲུབ་ན། དེ་གཉིས་ཆོས་ཅན། ཁྱོད་དེ་
470



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལྟར་འཛིན་པའི་སློབ་པའི་རང་རིག་ཡོད་པར་ཐལ། ཁྱོད་སེམས་
ཅན་གྱི་ཤེས་པ་ཡིན་པའི་ཕྱིར། ཁྱབ་སྟེ། རང་རིག་གིས་རང་ཡུལ་
ཤེས་པ་རྣམས་འཇལ་པའི་ཚེ་ཡུལ་ཡུལ་ཅན་དང་སྒྲ་རྟོག་གི་གཉིས་
སྣང་ཐམས་ཅད་མེད་པའི་ཚུལ་གྱིས་གཞལ་བར་བྱེད་པ་ཡིན་པའི་ཕྱིར་
ཏེ། འདི་འོག་ཏུ་འཆད་དོ། །གཞན་ཡང་ལྡན་མིན་འདུ་བྱེད་ཉེར་
གསུམ་པོ་ཆོས་ཅན། བཏགས་ཡོད་ཡིན་པར་ཐལ། ཆོས་གཞན་
ལ་མ་ལྟོས་པར་རང་གི་ངོ་བོ་གཟུང་དུ་མེད་པའི་ཆོས་ཡིན་པའི་ཕྱིར་ཏེ།
ཁྱོད་ཉེར་གསུམ་གྱི་འཇུག་པ་དང་སོ་སོར་ངེས་པ་མན་ཆད་ཀྱི་དགུ་
བཏགས་ཡོད་ཡིན་པ་གང་ཞིག སོ་སོ་སྐྱེ་བོ་ཡན་ཆད་ཀྱི་བཅུ་བཞི་
ཡང་བཏགས་ཡོད་ཡིན་པའི་ཕྱིར། དང་བོ་གྲུབ་སྟེ། དེ་དགུ་ནི་རྒྱུ་
འབྲས་དེ་དང་དེ་ལས་གཞན་དུ་མེད་ཅིང་དེའི་གནས་སྐབས་དང་ཆ་
ཅི་རིགས་ལ་བཏགས་པའི་བཏགས་ཡོད་ཡིན་པའི་ཕྱིར་ཏེ། ཀུན་
བཏུས་ལས། སོ་སོར་ངེས་པ་གང་ཞེ་ན། རྒྱུ་དང་འབྲས་བུ་ཐ་དད་
པ་ལ་སོ་སོར་ངེས་པ་ཞེས་གདགས་སོ་ཞེས་པ་ནས། ཚོགས་པ་གང་
ཞེ་ན། རྒྱུ་དང་འབྲས་བུའི་རྐྱེན་འདུས་བ་ལ་ཚོགས་པ་ཞེས་གདགས་
སོ། ། ཞེས་གསུངས་པའི་ཕྱིར་དང༌། དེ་དག་གི་ཚིག་ཟུར་གྱི་་་་་
གདགས་སོ་ཞེས་པའི་དོན་ཡོད་པའི་ཕྱིར་དང་། ཀུན་བཏུས་ཀྱི་དེའི་
ཐད་ཀྱི་འགྲེལ་བ་རྒྱལ་སྲས་མ་ལས། རྒྱུ་དང་འབྲས་བུའི་གནས་
སྐབས་ལ་ནི་ལྷག་མ་རྣམས་སོ། །ཞེས་གསུངས་པའི་ཕྱིར། གཉིས་
པ་གྲུབ་སྟེ། དགེ་སོགས་འཕེལ་འགྲིབ་གནས་སྐབས་ལ་འདུ་བྱེད་
471



བྱང་ཆུབ་ལོ་མ་དཔེ་ཚོགས།
ཉེར་གསུམ་ཀྱི་གྲངས་ཀྱི་གཅིག་ཐོབ་པ་ བཏགས། སེམས་དང་་༌་
སེམས་ལས་བྱུང་བ་མི་འབྱུང་བའི་གནས་སྐབས་ལ་འདུ་བྱེད་ཉེར་
གསུམ་གྱི་ནང་ཚན་འདུ་ཤེས་མེད་པའི་སྙོམས་འཇུག་འགོག་པའི་
སྙོམས་ འཇུག་ འདུ་ ཤེས་ མེད་ པ་ བ་ གསུམ་ བཏགས་ པ་ གང་ ཞིག
གནས་པའི་གནས་སྐབས་ལ་དེ་ཉེར་གསུམ་གྱི་ནང་ཚན་སྲོག་དབས་
གཅིག་བཏགས། དངོས་པོ་འདྲ་བའི་གནས་སྐབས་ལ་ཉེར་གསུམ་
གྱི་ནང་ཚན་རིགས་མཐུན་པ་བཏགས། དངོས་པོའི་རང་བཞིས་
ནམ་མཚན་ཉིད་ཀྱི་གནས་སྐབས་ལ་སྐྱེ་རྒ་གནས་དང་མི་རྟག་པ་བཞི་
བཏགས། སྒྲའི་ཐ་སྙད་ཀྱི་གནས་སྐབས་ལ་མིང་ཚིག་ཡི་གེའི་ཚོགས་
གསུམ་བཏགས། འཕགས་པའི་ཆོས་མ་རྙེད་པའི་གནས་སྐབས་ལ་
སོ་སོ་སྐྱེ་བོ་ཞེས་བཏགས་པའི་བཏགས་ཡོད་ཡིན་པའི་ཕྱིར་ཏེ། དེ་
དགུའི་ཤེས་བྱེད་ཀྱང་རིམ་བཞིན་རྒྱལ་སྲས་མ་ལས། དེ་ལ་དགེ་བ་
ལ་སོགས་པའི་འཕེལ་བ་དང་འགྲིབ་པའི་གནས་སྐབས་ལ་ནི་གཅིག་གོ།
སེམས་དང་སེམས་ལས་བྱུང་བ་མི་འབྱུང་བའི་གནས་སྐབས་ལ་ནི་
གསུམ་མོ། །གནས་པའི་གནས་སྐབས་ལ་ནི་གཅིག་གོ འདྲ་བའི་
གནས་སྐབས་ལ་ནི་གཅིག་གོ། མཚན་ཉིད་ཀྱི་གནས་སྐབས་ལ་ནི་་
བཞིའོ། ། ཐ་སྙད་ཀྱི་གནས་སྐབས་ལ་ནི་གསུམ་མོ། །མ་རྙེད་པའི་
གནས་ སྐབས་ ལ་ ནི་ གཅིག་ གོ་ ཞེས་ པ་ དང་། ཀུན་ བཏུས་ ལས།
ཐོབ་པ་གང་ཞེ་ན། དགེ་བ་དང༌། མི་དགེ་བ་དང་། ལུང་དུ་མ་
བསྟན་པའི་ཆོས་རྣམས་ཀྱི་འཕེལ་བ་དང་འགྲིབ་པ་ལ་ཐོབ་པ་དང་
472



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྙེད་པ་དང་ལྡན་པ་ཞེས་གདགས་སོ། ། ཞེས་པ་ནས། སོ་སོ་སྐྱེ་བོ་
ཉིད་གང་ཞེ་ན། འཕགས་པའི་ཆོས་རྣམས་མ་ཐོབ་པ་ལ་སོ་སོ་སྐྱེ་བོ་
ཞེས་གདགས་སོ། ། ཞེས་གསུངས་པའི་ ཕྱིར་དང་། རྩ་འགྲེལ་གྱི་
ལུང་ དོན་ སྦྱོར་ ཚུལ་ ཡོད་ པའི་ ཕྱིར། གཉིས་ པ་ རང་ ལུགས་ ལ།
དོན་གཞན་ལ་མ་ལྟོས་པར་རང་ཉིད་བཟུང་དུ་ཡོད་པའི་ཚུགས་ཐུབ་
དང་ཡུལ་ཅན་སྒྲ་རྟོག་གང་ལ་མ་ལྟོས་པར་རང་ཉིད་མངོན་སུམ་དུ་
རྟོགས་པར་བྱར་ཡོད་པའི་ཚུགས་ཐུབ་གང་རུང་གིས་བསྡུས་པའི་་
དངོས་པོ་དེ། རྫས་ཡོད་ཀྱི་མཚན་ཉིད། གཟུགས་སྒྲ་དྲི་རོ་རེག་
བྱའི་སྐྱེ་མཆེད་ལྔ་དང་ ཤེས་པ་རྣམས་དེའི་མཚན་གཞི། དབྱེ་ན་
གཟུགས་ཤེས་གཉིས་ཡོད། ཡང་རང་ཡིན་པར་གྱུར་པའི་དགེ་མི་
དགེ་ལུང་མ་བསྟན་གསུམ་ཡོད། སྒྲས་བརྗོད་ཀྱི་སྒོ་ནས་སྔར་ལྟར་
བཞིར་དབྱེ། ཡང་ན་ཚུགས་ཐུབ་ཀྱི་དངོས་པོ་རྫས་ཡོད་ཀྱི་མཚན་
ཉིད། ཚུགས་ཐུབ་ཀྱི་གཟུགས་རུང་དེ། རྫས་ཡོད་ཀྱི་གཟུགས་ཀྱི་
མཚན་ཉིད། དེ་དང་དབང་བོའི་གཟུང་བྱར་གྱུར་པའི་གཟུགས་
དོན་གཅིག དབྱེ་ན་དབང་བོ་ལྔའི་གཟུང་བྱ་གཟུགས་སྒྲ་དྲི་རོ་རེག་
བྱ་ལྔ་ཡོད། རང་ཚུགས་ཐུབ་ཀྱི་གསལ་ཞིང་རིག་པ་ཡིན་ པ་དེ།
རང་རྫས་ཡོད་ཀྱི་ཤེས་པ་ཡིན་པའི་མཚན་ཉིད། དེ་དང་ཤེས་པ་
གཉིས་དོན་གཅིག དབྱེ་ན་སེམས་དང་སེམས་བྱུང་གཉིས་སོགས་
ཡོད། ཡང་ན་ཚུགས་ཐུབ་ཀྱི་གསལ་ཞིང་རིག་པ་དེ། རྫས་ཡོད་ཀྱི་
ཤེས་པའི་མཚན་ཉིད། མཚན་གཞི་སོགས་འདྲ། དོན་གཞན་ལ་
473



བྱང་ཆུབ་ལོ་མ་དཔེ་ཚོགས།
མ་ལྟོས་པར་རང་གི་ངོ་བོ་གཟུང་དུ་མེད་པའི་ཚུགས་མི་ཐུབ་དང༌།
ཡུལ་ཅན་སྒྲ་རྟོག་གང་ལ་མ་བརྟེན་པར་མངོན་སུམ་དུ་རྟོགས་པར་
བྱར་མེད་པའི་ཚུགས་མི་ཐུབ་པ་གང་རུང་གིས་བསྡུས་པའི་ཆོས་དེ་
བཏགས་ཡོད་ཀྱི་མཚན་ཉིད། ལྡན་མིན་འདུ་བྱེད་དང་ཀུན་་་་་་
བཏགས་རྣམས་དེའི་མཚན་གཞི། དབྱེ་ན་ལྡན་མིན་འདུ་བྱེད་ཀུན་
བཏགས་ཡོངས་གྲུབ་གསུམ་ཡོད། ཡང་ན་ཚུགས་མི་ཐུབ་པའི་ཆོས་
དེ་བཏགས་ཡོད་ཀྱི་མཚན་ཉིད། དེས་ན་ཡུལ་རང་ཉིད་ལས་གཞན་
ལ་ལྟོས་མི་དགོས་པར་རང་འཛིན་སློབ་པའི་མངོན་སུམ་གྱིས་བཟུང་དུ་
ཡོད་པ་དང༌། ཡུལ་ཅན་སྒྲ་རྟོག་ལ་མ་བརྟེན་ཀྱང་རང་ཉིད་མངོན་
སུམ་དུ་རྟོགས་པར་བྱར་ཡོད་པ་དེ་ཚུགས་ཐུབ་རྫས་ཡོད་ཀྱི་དོན་ཡིན་
ཏེ། བསྡུ་བ་ལས། གང་ཅི་ཡང་རུང་སྟེ་དེ་ལས་གཞན་པ་དག་ལ་
མི་ལྟོས་ཤིང་། དེ་ལས་གཞན་པ་དག་ལ་མི་བརྟེན་པར་རང་གི་་
མཚན་ཉིད་འདོགས་པར་བྱེད་པ་དེ་ནི་མདོར་ན་རྫས་སུ་ཡོད་པ་ཡིན་
པར་རིག་པར་བྱའོ། །ཞེས་དང༌། ཀུན་བཏུས་ལས། དབང་བོའི་
སྤྱོད་ཡུལ་བརྗོད་པ་དང༌། དེ་ལས་གཞན་པ་ལ་མི་ལྟོས་པར་དབང་
བོའི་སྤྱོད་ཡུལ་དུ་གྱུར་པ་ནི། རྫས་སུ་ཡོད་པའོ་ཞེས་དང༌། ཀུན་
བཏུས་འགྲེལ་བ་རྒྱལ་སྲས་མ་ལས། དབང་བོའི་སྤྱོད་ཡུལ་བརྗོད་པ་
ལ་མི་ལྟོས་པ་ནི་འདི་ལྟ་སྟེ་གཟུགས་དང་། ཚོར་བ་ཞེས་བྱ་བ་ལ་
སོགས་པའི་མིང་བཀྲ་བར་མི་འཛིན་པར་དོན་གང་ཡིན་པར་འཛིན་པ་
ཡིན་ནོ། །དེ་ལས་གཞན་པ་ལ་མི་ལྟོས་པ་ནི་འདི་ལྟ་སྟེ། དོན་གཞན་
474



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལ་མི་ལྟོས་པར་གང་དུ་དེའི་བློ་འབྱུང་བ་སྟེ་ཇི་ལྟར་གཟུགས་ལ་སོགས་
པ་ལ་ལྟོས་ནས་བུམ་པ་ལ་སོགས་པ་ལ་བུམ་པའི་བློ་འབྱུང་བ་ལྟ་བུ་ནི་
མ་ཡིན་ནོ། ། ཞེས་གསུངས་པའི་ཕྱིར། བཏགས་ཡོད་ཀྱི་དོན་ཡང་
སྔར་བཤད་པ་ལྟར་ཡིན་ཏེ། རང་གི་ངོ་བོ་ངེས་པ་རང་ཉིད་ལས་
གཞན་ལ་ལྟོས་པ་དང་ཡུལ་ཅན་སྒྲ་རྟོག་ལ་མ་བརྟེན་པར་རང་གི་ངོ་བོ་
མངོན་སུམ་དུ་རྟོགས་བྱར་མེད་པར་སྒྲ་རྟོག་ཅི་རིགས་ལ་ལྟོས་པའི་
ལྟོས་གྲུབ་གཉིས་བོ་གང་རུང་གིས་བསྡུས་པ་ཞིག་དགོས་པའི་ཕྱིར་ཏེ།
བསྡུ་བ་ལས། དེ་ལས་གཞན་པ་དག་ལ་བརྟེན་ནས་རང་གི་མཚན་
ཉིད་འདོགས་པར་བྱེད་པ་དེ་ནི་བཏགས་པའི་ཡོད་པ་ཡིན་པར་རིག་
པར་བྱ་ཡི་རྫས་སུ་ཡོད་པ་ནི་མ་ཡིན་ཏེ་ཞེས་པ་དང༌། ཀུན་བཏུས་
ལས། དབང་བོའི་སྤྱོད་ཡུལ་བརྗེད་པ་དང་དེ་ལས་གཞན་པ་ལ་ལྟོས་
པ་དང་བཏགས་སུ་ཡོད་པའོ། ། ཞེས་གསུངས་པའི་ཕྱིར། ཆོས་་་
ཐམས་ཅད་ལ་རྫས་ཡོད་དང་བཏགས་ཡོད་ཀྱི་ཐ་སྙད་འདོགས་དགོས་
པའི་རྒྱུ་མཚན་ཡོད་དོ། །ཤེར་ཕྱོགས་ཀྱི་མདོ་སོགས་ལས་རྫས་གྲུབ་ཏུ་
ཁྱད་པར་མེད་པར་གསུངས་པ་དང་། བཏགས་ཙམ་དུ་ཁྱད་པར་
མེད་པར་གསུངས་པའི་དགོངས་གཞི་དགོས་པ་བཀྲལ་བའི་ཆེད་ཡིན་
པའི་ཕྱིར་ཏེ། ཀུན་བཏུས་ལས། ཐམས་ཅད་ཀྱང་རྫས་སུ་ཡོད་
པའོ། ། ཞེས་དང་། ཐམས་ ཅད་ཀྱང་བཏགས་ པའི་ཡོད་ པའོ། །
ཞེས་གསུངས་པའི་ཕྱིར། རྒྱུ་མཚན་མང་དུ་བཤད་རྒྱུ་ཡོད་དོ། །
གསུམ་ པ་ རྩོད་ པ་ སྤོང་ བ་ ལ་ ཁོ་ ན་ རེ། ཡོངས་ གྲུབ་ ཆོས་ ཅན།
475



བྱང་ཆུབ་ལོ་མ་དཔེ་ཚོགས།
བཏགས་ཡོད་མ་ཡིན་པར་ཐལ། རྫས་ཡོད་ཡིན་པའི་ཕྱིར། དོན་
དམ་པར་གྲུབ་པའི་ཕྱིར་ན་མ་ཁྱབ། རྟགས་གྲུབ་སྟེ། གཞན་་་་
དབང་དང་ཡོངས་གྲུབ་གང་རུང་ཡིན་པའི་ཕྱིར། འདོད་མི་ནུས་ཏེ།
བཏགས་ཡོད་ཡིན་པའི་ཕྱིར་ཏེ། ཆོས་གཞན་ལ་མི་ལྟོས་པར་རང་གི་
ངོ་བོ་བཟུང་དུ་མེད་པའི་ཆོས་ཡིན་པའི་ཕྱིར། གཟུགས་ཤེས་གང་
རུང་མ་ཡིན་པའི་དགག་པ་ཡིན་པའི་ཕྱིར། རྟགས་སླ། ཁྱབ་སྟེ།
དགག་པ་རྣམས་ཀྱི་ངོ་བོ་ངེས་པ་ལ་རང་གི་དགག་བྱའི་སྤྱི་བཟུང་བ་ལ་
ལྟོས་དགོས་པ་གང་ཞིག དགག་བྱའི་སྤྱི་རྣམ་ཡོད་པ་ཡིན་པའི་ཕྱིར།
དང་བོ་གྲུབ་སྟེ། སྤྱོད་འཇུག་ལས། བཏགས་ པའི་དངོས་ལ་མ་
རེག་པར། །དེ་ཡི་དངོས་མེད་འཛིན་མ་ཡིན། །ཞེས་པ་དང༌། འདི་
ཉིད་ལས། འགྱུར་མེད་ཡོངས་གྲུབ་དགག་བྱ་བཅད་ཙམ་གྱི་བཅད་
ལྡོག་ནས་མི་འཇོག་པར་བློའི་ཡུལ་དུ་འཆར་བ་དགག་བྱ་བཅད་པ་ལ་
མི་ལྟོས་པར་སྒྲུབ་པ་རང་དབང་བ་ལ་འདོད་པ་ནི་འགལ་པའོ། །ཞེས་
གསུངས་པའི་ཕྱིར། དེས་ན་དེ་ནི་དངོས་མེད་ཀྱི་ཆོས་གཞན་ལ་
རིགས་པ་བསྒྲེ་བར་བྱ་སྟེ། ནམ་མཁའ་ནི་ཐོགས་བཅས་བཀག་པ་ལ་
ལྟོས། དངོས་མེད་གཞན་རྣམས་ལ་དངོས་པོའི་ཆ་དེ་བཀག་པ་ལ་
ལྟོས་དགོས་པས་དེའི་དོན་སྤྱི་འཆར་དགོས་པའི་ཕྱིར། རྟགས་སླ།
ཡང་ཁ་ཅིག ཆོས་རྣམས་ཀྱི་སྟེང་གི་གང་ཟག་གི་བདག་མེད་མེད་
པར་ཐལ། ཡིད་ཀྱི་རྣམ་ཤེས་སྟེང་གི་དེ་མེད་པའི་ཕྱིར། ཡིད་ཀྱི་
རྣམ་ཤེས་རང་རྐྱ་ཐུབ་པའི་རྫས་ཡོད་ཡིན་པའི་ཕྱིར་ཏེ། གང་ཟག་
476



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རང་རྐྱ་ཐུབ་པའི་རྫས་སུ་མེད་ཀྱང་དེའི་མཚན་གཞི་ཡིད་དང་ཀུན་
གཞིའི་རྣམ་ཤེས་གཉིས་ རང་རྐྱ་ཐུབ་ པའི་རྫས་སུ་མེད་པར་སྐབས་
འདིར་མི་སྨྲ་བའི་ཕྱིར་ཏེ། རྣམ་བཤད་དགོངས་པ་རབ་གསལ་ལས།
གང་ཟག་རང་རྐྱ་ཐུབ་པའི་རྫས་སུ་མེད་པར་སྨྲ་བ་ནི་གང་ཟག་གི་རང་
གི་ལྡོག་པ་ནས་འདོད་པ་ཡིན་གྱི་གང་ཟག་གི་མཚན་གཞི་རྣམ་ཤེས་ལ་
དེ་ལྟར་འདོད་པ་མ་ཡིན་ནོ་ཞེས་གསུངས་པའི་ཕྱིར་ཟེར་ན་མ་ཁྱབ།
རང་རྐྱ་འཛིན་ཐུབ་པའི་རྫས་སུ་མེད་པར་སྨྲ་བ་ནི་གང་ཟག་རང་ལྡོག་
ནས་ཡིན་ལ། གཞི་ལྡོག་རྣམ་ཤེས་གཉིས་རང་རྐྱ་འཛིན་ཐུབ་པའི་
རྫས་སུ་ མེད་ པར་འདོད་པ་མ་ཡིན་ཞེས་ པའི་དོན་ཡིན་ པའི་ཕྱིར།
རང་རྐྱ་འཛིན་ཐུབ་ པའི་རྫས་ཡོད་དང་། རང་རྐྱ་ཐུབ་པའི་རྫས་
ཡོད་དོན་མི་གཅིག་པའི་ཕྱིར་ཏེ། རང་གི་ངོ་བོ་ངེས་པ་ལ་ཡུལ་དང་
ཡུལ་ཅན་གཞན་གཅིག་ངེས་པ་སྔོན་དུ་འགྲོ་མི་དགོས་པར་བཟུང་དུ་
ཡོད་པ་དེ་སྐབས་འདིའི་རང་རྐྱ་འཛིན་ཐུབ་ཚུལ་དང་རྫས་སུ་ཡོད་
ཚུལ་གྱི་དོན་ཡིན། གང་ཟག་གི་བདག་མེད་ཀྱི་སྐབས་ཀྱི་དགག་བྱའི་
རང་རྐྱ་ཐུབ་ཚུལ་ནི་བཏགས་ཆོས་སམ་ཆ་ཅན་གྱི་ཆོས་གང་ཡིན་པ་དེ་
དང་དེ་རང་གི་གདགས་གཞིའམ་ཆ་ ཤས་དེ་ལ་ཕར་མ་ལྟོས་པར་་་་་
དཔོན་པོའམ་རྗེ་བོ་ལྟ་བུའི་རང་རྐྱ་ཐུབ་པ་དང༌། གདམས་གཞི་
དང༌། ཆ་ཤས་དེ་དང་དེ་ལ་ལྟོས་པ་དབང་བསྒྱུར་བྱ་ལྟ་བུར་གྲུབ་པ་
གཅིག་འདོད་པའི་ཕྱིར། སྤྲོས་ པས་ཆོག བྱས་པ་ལ་ཁོ་ན་རེ།
ཡིད་ཀྱི་རྣམ་ཤེས་ཆོས་ཅན། རང་རྐྱ་ཐུབ་པའི་རྫས་ཡོད་དུ་གྲུབ་
477



བྱང་ཆུབ་ལོ་མ་དཔེ་ཚོགས།
པར་ཐལ། རང་རྐྱ་འཛིན་ཐུབ་པ་དང་རྫས་ཡོད་གཉིས་ཀར་གྲུབ་
པའི་ཕྱིར་ན་མ་ཁྱབ། ཁོ་རང་ལ། སྐྱེས་བུ་ཆོས་ཅན། གང་ཟག་
གི་བདག་ཏུ་གྲུབ་པར་ཐལ། གང་ཟག་དང་བདག་གཉིས་ཀའི་གཞི་
མཐུན་དུ་གྲུབ་པའི་ཕྱིར། ཁྱབ་པ་ཁས། རྣམ་བཤད་ཀྱི་ཚིག་དེ་ལ་
སྟག་ཚང་བ་ན་རེ། རྫས་ཡོད་ཀྱི་བདག་ཁས་ལེན་མཁན་གནས་མ་
བུ་བར་ངེས་པ་དང་སྐབས་འདིར་ཡང་རྫས་ཡོད་ཀྱི་བདག་ཁས་ལེན་
པ་འགལ་ཟེར། དེ་ཁས་མ་བླངས་སོ། །བྱས་པ་ལ་ཁོ་ན་རེ། འོ་ན་
རྣམ་ཤེས་ཆོས་ཅན། རྫས་ཡོད་ཀྱི་བདག་ཡིན་པར་ཐལ། རྫས་
ཡོད་གང་ཞིག བདག་ཡིན་པའི་ཕྱིར་ཟེར་ན་མ་ཁྱབ། ཁོ་རང་ལ་
སྐྱེས་བུ་ཆོས་ཅན། གང་ཟག་གི་བདག་ཡིན་པར་ཐལ། གང་ཟག་
གང་ཞིག བདག་ཡིན་པའི་ཕྱིར། ཁྱབ་པ་ཁས། འཁོར་གསུམ་
ལ་ལན་མེད་ཅིང་ཁྱེད་ཀྱི་སྣང་ངོར་ཤེས་བྱ་གཉིས་འདུས་ཕྱིན་ཆད་
འགལ་ ཚད་ འདུག་ པ་ ཡ་ མཚན་ ཆེ། འདི་ སྐོར་ རེ་ ཞིག་ བཞག
ཡང་ཁ་ཅིག་ན་རེ། ཤེས་པ་དང་གཟུགས་ཀྱི་སྐྱེ་མཆེད་སོགས་སྐྱེ་
མཆེད་ལྔ་ བོ་གང་རུང་ཡིན་ན་རྫས་ཡོད་ ཡིན་ པས་ ཁྱབ་ པར་ ཐལ།
དེ་རྣམས་རྫས་ཡོད་ཀྱི་མཚན་གཞི་ཡིན་པའི་ཕྱིར་ན་སྤྱིར་རྣམས་སྒྲ་
མང་ཚིག་ཡིན་པས་གསུམ་ཡན་ཆད་ལ་འཇུག་པས་དེ་ཡིན་ཚད་བཟུང་
བ་མིན་པས་རྣམ་པ་གཅིག་ཏུ་མ་ཁྱབ་ཀྱང་རེ་ཞིག་འདོད་ལན་བྱས་ཚེ།
གཉིས་སྟོང་གི་ཁྱད་པར་དུ་བྱས་པའི་གཟུགས་ཀྱི་སྐྱེ་མཆེད་ཆོས་ཅན།
དེར་ཐལ། གཟུགས་ ཀྱི་སྐྱེ་མཆེད་ཡིན་ པའི་ ཕྱིར། རྟགས་ སླ།
-
478



--
-
-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཁྱབ་པ་ཁས། འདོད་མི་ནུས་ཏེ། བཏགས་ཡོད་ཡིན་པའི་ཕྱིར་ཏེ།
དགག་པ་ཡིན་པའི་ཕྱིར་ཟེར་ན། ཁོ་རང་ལ་གྲངས་ཅན་གྱི་ངོར་སྒྲ་
ཆོས་ ཅན། མི་རྟག་པར་ཐལ། སྒྲ་ཡིན་པའི་ཕྱིར། ཁྱབ་སྟེ།
སྒྲ་ཡིན་ན་མི་རྟག་པ་ཡིན་དགོས་པའི་ཕྱིར་དང་། དེའི་ངོར་སྒྲ་སྒྲ་
ཡིན་འདུག་པའི་ཕྱིར། ཁྱབ་པ་འགྲིག་ལ། གཉིས་སྟོང་གིས་ཁྱད་
པར་དུ་བྱས་པའི་གཟུགས་ཀྱི་སྐྱེ་མཆེད་སོགས་ནི་གཉིས་སྟོང་སྒྱུ་མ་ལྟ་
བུར་རྟོགས་པའི་བློ་ངོར་ཡིན་ཅིང་གཉིས་སྟོང་དང་དེ་གཉིས་སྒྱུ་མ་ལྟ་
བུ་ཚོགས་ པའི་རྣམ་ པ་ འཆར་ བ་ ཆོས་ གཞན་ ལ་ ལྟོས་དགོས་ ཀྱང་།
གཉིས་སྟོང་གིས་ཁྱད་པར་བྱ་རྒྱུའི་གཟུགས་ཀྱི་སྐྱེ་མཆེད་སོགས་ནི་སྟོང་
ཉིད་མ་རྟོགས་པའི་བློ་གཞན་གྱི་ངོ་བོར་གཞན་ལ་མི་ལྟོས་པའི་ཕྱིར་
དང༌། སྒྱུ་མ་ལྟ་བུར་རྟོགས་པའི་བློ་ངོར་དེའི་འཆར་ཚུལ་གཞན་ལ་
ལྟོས་ཀྱང་དེའི་འཆར་ཚུལ་གཞན་ལ་ལྟོས་མི་དགོས་པའི་ཕྱིར། མ་
གྲུབ་ན། དེ་འཆར་རེས་ཀྱིས་གནས་ལུགས་ཀྱིས་ཁྱད་པར་དུ་བྱས་
ནས་འཆར་བར་ཐལ། བློ་དེའི་ངོ་ལ་དེའི་ཕྱིར་ཏེ། བློ་དེ་དེ་ལྟར་
རྟོགས་པའི་བློ་ཡིན་པའི་ཕྱིར། འདོད་མི་ནུས་ཏེ། སྟོང་ཉིད་མ་
རྟོགས་པའི་གང་ཟག་ལ་གཉིས་སྟོང་གིས་ཁྱད་པར་དུ་བྱས་པ་མི་་་
འཆར་བའི་ཕྱིར་ཏེ། གང་ཟག་དེའི་མིག་བསླད་པའི་ལྟད་མོ་རྡེ་ཤིང་
རྟ་གླང་དུ་སྣང་ཡང་ཇེ་ཤིང་མི་སྣང་བ་དང་མཚུངས་པའི་ཕྱིར་དང་།
གཞན་ཡང་། དེ་མཚུངས་མང་སྟེ་སྤྲོས་པས་ཆོག འདིར་སྨྲས་པ།
རིགས་པའི་ལམ་དང་ཤེས་བྱ་མ་ལུས་པ། །བློ་གྲོས་འགྲམ་པའི་ངོས་ལ་
479



བྱང་ཆུབ་ལོ་མ་དཔེ་ཚོགས།
ངལ་གསོ་དེས། ། ཤིན་ ཏུ་དབྱེ་དཀའི་རྫས་བཏགས་རྣམ་བཞི་་་་་
ཚུལ། ། གསལ་བར་ལག་མཐིལ་སྐྱུ་རུ་ར་བཞིན་བྱས། ། དཀའ་བའི་
གནད་ཀུན་གཅོད་བྱེད་རྒྱལ་རྣམས་ཀྱི། ། མཁྱེན་པ་རྣོ་ལྡན་བྱེ་བའི་
རལ་གྲི་ཆེ། །འདི་ཉིད་ཁོ་ནའི་ལག་ན་བཟུང་ཞེས་ཆོས། ། མ་ལུས་
ཡང་དག་མཐའ་དེར་བྲོས་པ་བཞིན། །གནའ་དུས་ཀུན་མཁྱེན་འཛམ་
གླིང་མཛེས་རྒྱན་འབུམ། །པཎ་ཞྭའི་གཙུག་མཛེས་ཉི་ལྟར་མང་བྱོན་
ཀྱང་། ། རྫས་བཏགས་དཀའ་མདུད་ མ་བཀྲོལ་བཅོམ་ལྡན་གྱིས། །
སྲིད་པ་འདི་བཞིན་བདག་ལ་བཞག་པར་ངེས། །ཞེས་པ་བར་སྐབས་
ཀྱི་ཚིགས་སུ་བཅད་པའོ། ། ། ། །
འདི་ཉིད་ལས། ལུགས་འདིས། ཡེ་ཤེས་དེ་རང་རིག་ཏུ་
བཞེད་པས་ཡེ་ཤེས་ཀྱང་ཡུལ་དུ་འགྱུར་རོ་སྙམ་ན། ཡུལ་གང་ལ་
ལྟོས་ནས་དེ་ཁོ་ན་ཉིད་ཀྱི་དོན་རྟོགས་པའི་ཡུལ་དེ་ལ་དགོངས་པས་
སྐྱོན་མེད་ཅེས་གསུངས་པའི་དོན་ལ་ཁ་ཅིག འཕགས་པའི་མཉམ་
བཞག་ཡེ་ཤེས་ཀྱིས་རང་ཉིད་ཤུགས་ལ་རྟོགས་པ་ལ། དེ་ལྟར་ན་
མཉམ་བཞག་ཡེ་ཤེས་དེ་རྣམ་དག་ལམ་གྱི་དམིགས་པ་མཐར་ཐུག་ཏུ་
འགྱུར་རོ་ཞེ་ན། སྐྱོན་མེད་དེ། མཉམ་བཞག་ཡེ་ཤེས་དེ་ཡུལ་གང་
ལ་རིགས་ཤེས་ཚད་མར་སོང་བའི་ཡུལ་ལ་རྣམ་དག་ལམ་གྱི་དམིགས་
པ་མཐར་ཐུག་ཏུ་འཇོག་ལ་དེའི་རྙེད་དོན་ཙམ་ལ་མི་འཇོག་པའི་ཕྱིར་
ཞེས་པ་དེའི་དོན་དུ་བརྗོད་ཟེར་ན་འོ་ན། སྐབས་འདིར་རང་རིག་
ཁས་བླངས་པ་ལ་དགོས་པ་མེད་པར་ཐལ། སྟོང་ཉིད་རྟོགས་པའི་ཡེ་
480



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཤེས་ཀྱིས་རང་ཉིད་རྟོགས་པའི་ཕྱིར། ཁྱབ་སྟེ། རང་རིག་ཁས་
ལེན་པའི་རྒྱུ་མཚན་སྔོ་འཛིན་དབང༌ ཤེས་ལྟ་བུ་རང་ཉིད་ཀྱིས་མི་་་་
འཇལ་ཀྱང་འཇལ་བྱེད་གཞན་ལས་མང་བོ་བཙལ་མི་དགོས་པར་སྔོ་
འཛིན་དབང་ཤེས་དང་རང་ཉིད་གཉིས་ཀ་འཇལ་པའི་རང་རིག་ཁས་
བླངས་པའི་ཕྱིར། གཞན་ཡང་། ཐེག་ཆེན་གྱི་མཐོང་ལམ་བར་
ཆད་མེད་ལམ་གྱིས་རང་ཉིད་ཤུགས་ལ་རྟོགས་པར་ཐལ། འདོད་
པའི་ཕྱིར། འདོད་ན། ཡེ་ཤེས་དེ་གང་ལ་རིགས་ཤེས་ཚད་མར་
སོང་བའི་གཞལ་བྱ་ཆོས་ཉིད་ཆོས་ཅན། ཁྱོད་མ་ཡིན་དགག་ཡིན་
པར་ཐལ། ཁྱོད་དགག་པ་གང་ཞིག ཁྱོད་མངོན་སུམ་དུ་རྟོགས་
པའི་ཐེག་ཆེན་གྱི་མཐོང་ལམ་མཉམ་བཞག་ཡེ་ཤེས་དེས་ཁྱོད་དངོས་སུ་
རྟོགས་པའི་ཤུགས་ལ་ཡུལ་ཅན་ཡེ་ཤེས་རང་ཉིད་ཀྱང་རྟོགས་པའི་ཕྱིར།
འདོད་ན། ཁྱོད་དགག་བྱ་ཆོས་བདག་བཅད་ཙམ་གྱི་མེད་དགག་མ་
ཡིན་པར་ཐལ་ལོ། །དེ་སྐད་དུ་སྟོན་ཐུན་ལས། ཤེས་པ་དེ་ལ་ཡུལ་གྱི་
ཞེས་པ་ནས། མ་ཡིན་དགག་ཏུ་ཐལ་ལོ། །ཞེས་གསུངས་པའི་ཕྱིར།
དེས་ན་གསུང་དེའི་དོན་ནི། དབུ་མ་སྣང་བར། གང་འཕགས་པ་
རྣམས་ཀྱི་སོ་སོར་རང་གིས་རིག་པར་བྱ་བའི་དོན་དམ་པའི་དངོས་པོ་
ནི་གདོན་མི་ཟ་བར་ཡོད་དོ། ། ཞེས་གསུངས་པ་ལྟར་མདོ་བསྟན་་
བཅོས་ནས་བྱུང་བ་འདིར་ཡང་འདོད་དགོས་ལ་དེ་ལྟར་ན་འཕགས་
པའི་མཉམ་བཞག་ཡེ་ཤེས་རང་ཉིད་ཀྱང་རང་ཉིད་འཇལ་བར་ཐལ།
དེ་ལ་སོ་སོ་རང་རིག་པའི་ཡེ་ཤེས་ཞེས་པའི་དོན་ཡོད། གཞན་་་་
481



བྱང་ཆུབ་ལོ་མ་དཔེ་ཚོགས།
འཇལ་པ་ལ་རང་རིག་ཅེས་པ་ལ་འབྲེལ་མེད་པའི་ཕྱིར། འདོད་ན།
དོན་དམ་དུ་ཐལ། འཕགས་པའི་མཉམ་བཞག་ཡེ་ཤེས་ཀྱི་འཛིན་
སྟངས་ ཀྱི་ ཡུལ་ ཡིན་ པའི་ ཕྱིར་ ཞེས་ པའི་ དོགས་ པ་ འཆད་ པར།
ལུགས་འདིས་ཡེ་ཤེས་ཞེས་པ་ནས། སྙམ་ན་ཞེས་གསུངས་པའི་ཕྱིར།
དེ་ལ་འཕགས་པའི་མཉམ་བཞག་ཡེ་ཤེས་དེ་སོ་སོ་རང་རིག་པའི་ཡེ་
ཤེས་ཡིན་ཀྱང་རང་ཉིད་འཇལ་མི་དགོས་པར་ཐལ། དེ་རང་ཉིད་ཀྱི་
ཡུལ་ཆོས་ཉིད་འཇལ་བ་ལ་ལྟོས་ནས་སོ་སོ་རང་རིག་པའི་ཡེ་ཤེས་སུ་
འཇོག་པ་ཡིན་པའི་ཕྱིར། དེར་ཐལ། འཕགས་པའི་མཉམ་་་་་
བཞག་ཡེ་ཤེས་ཀྱིས་ཡུལ་ཆོས་ཉིད་མངོན་སུམ་དུ་གཟིགས་པ་ཡིན་གྱི་
དེ་ལས་གཞན་པའི་རྗོད་བྱེད་ཀྱི་སྒྲ་དང་རྟོག་པས་མངོན་སུམ་དུ་ཡུལ་
དུ་བྱེད་མི་ནུས་པས་དེ་ལྟར་བཤད་པའི་ཕྱིར་ཏེ། འདི་ཉིད་ལས།
ཡུལ་གང་ལ་ལྟོས་ཞེས་པ་ནས། སྐྱོན་མེད་དོ། །ཞེས་གསུངས་པའི་
ཕྱིར། སེམས་ཙམ་པ་ན་རེ། ངོ་བོ་ཉིད་མེད་པར་སྨྲ་བ་ཁྱོད་ཀྱིས་
གཟུགས་སོགས་ཆོས་རྣམས་ངོ་བོ་ཉིད་མེད་པར་འདོད་པ་མི་འཐད་
པར་ཐལ། ཤེར་ཕྱིན་གྱི་མདོར་གཟུགས་སོགས་རྣམས་བདེན་གྲུབ་
ཀྱིས་ངོ་བོ་ཉིད་མེད་པར་བཤད་པ་དགོངས་པ་ཅན་ཡིན་པའི་ཕྱིར།
དེར་ཐལ། དེའི་དགོངས་གཞི་དུས་གསུམ་གྱི་ངོ་བོ་ཉིད་མེད་པ་
གསུམ་དང་བྱིས་པས་ཞེན་པ་ལྟར་གྱི་ངོ་བོ་ཉིད་མེད་པ་དང་གཟུང་
འཛིན་རྫས་ཐ་དད་ཀྱི་ངོ་བོ་ཉིད་མེད་པ་སྟེ་ལྔ་ལ་དགོངས་པའི་ཕྱིར།
དེར་ཐལ། འདུས་བྱས་མ་འོངས་པ་རྒྱུ་རྐྱེན་ལ་ལྟོས་མེད་དུ་རང་
482



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དབང་དུ་འབྱུང་བའི་ངོ་བོ་ཉིད་མེད་པ་དང༌། འདས་པ་རྣམས་
སླར་བལྡབ་ནས་འབྱུང་བའི་ངོ་བོ་ཉིད་ མེད་པ་དང༌། ད་ལྟར་་་་
རྣམས་དུས་སྐད་ཅིག་གཉིས་པར་སྤང་བའི་ངོ་བོ་ཉིད་མེད་པ་དང་།
འདུས་བྱས་ཀྱི་ཆོས་རྣམས་བྱིས་པས་ཞེན་པ་ལྟར་དུ་གཙང་བདེ་རྟག་
བདག་ཏུ་ངོ་བོ་ཉིད་མེད་པ་དང་། གཟུང་འཛིན་རྫས་ཐ་དད་ཀྱི་ངོ་
བོ་ཉིད་མེད་པ་ལ་དགོངས་ནས་དེ་ལྟར་གསུངས་པའི་ཕྱིར་ཏེ། མདོ་
སྡེ་རྒྱན་ལས། རང་དང་རང་གི་མཚན་ཉིད་དུ། །མེད་ཕྱིར་རང་གི་
ངོ་བོ་ལ། །མི་གནས་ཕྱིར་དང་འཛིན་བཞིན་དུ། ། མེད་ཕྱིར་ངོ་བོ་
ཉིད་མེད་འདོད། །ཅེས་གསུངས་པའི་ཕྱིར། སྐྱེ་འགག་མེད་པར་
གསུངས་པའི་དགོངས་གཞི་ཡོད་དེ། ཇི་ལྟར་ངོ་བོ་ཉིད་མེད་པ་དེ་
ལྟར་མ་སྐྱེས་པའམ་སྐྱེ་བ་མེད་པ་དང་འགག་པ་མེད་པ་སོགས་ལྔ་བོ་སྔ་
མ་སྔ་མ་རྒྱུ་མཚན་དུ་བྱས་ནས་ཕྱི་མ་ཕྱི་མ་སྒྲུབ་པར་བྱེད་པ་ཡིན་པའི་
ཕྱིར་ཏེ། མདོ་སྡེ་རྒྱན་ལས། ཕྱི་མ་ཕྱི་མའི་རྟེན་ཡིན་པས། །ངོ་བོ་
ཉིད་ནི་མེད་པ་ཡིན། ། སྐྱེ་མེད་འགག་མེད་གཟོད་ནས་ཞི། །རང་
བཞིན་མྱ་ངན་འདས་པ་གྲུབ། ། ཅེས་གསུངས་པའི་ཕྱིར། གཞན་
ཡང་། འདུས་བྱས་ཀྱི་ཆོས་རྣམས་དོན་དམ་པར་སྐྱེ་བ་མེད་པ་ཤེར་
ཕྱིན་གྱི་མདོའི་དགོངས་གཞི་མ་ཡིན་པར་ཐལ། མདོ་ལས་གང་ཟག་
ཁྲག་ཁྲིག་མང་བོ་མི་སྐྱེ་བའི་ཆོས་ལ་བཟོད་པ་ཐོབ་ཅེས་པའི་མི་སྐྱེ་བའི་
དགོངས་གཞི་དེ་ལྟར་མ་ཡིན་པའི་ཕྱིར། དེར་ཐལ། འཁོར་བ་ལ་
ཐོག་མའི་སྐྱེ་བ་མེད་པ་དང༌། སྐྱེས་ཟིན་སླར་ཡང་དེའི་ངོ་བོར་་་་
483



བྱང་ཆུབ་ལོ་མ་དཔེ་ཚོགས།
བལྡབ་ནས་སྐྱེ་བ་མེད་པ་དང་། འཁོར་བར་སྔོན་མེད་པའི་སེམས་
ཅན་གསར་སྐྱེ་མེད་པ་དང་། ཀུན་བཏགས་རང་གི་མཚན་ཉིད་ཀྱིས་
སྐྱེ་ བ་ མེད་ པ། གཞན་ དབང་ རང་ དབང་ གིས་ སྐྱེ་ བ་ མེད་ པ།
ཡོངས་གྲུབ་ལ་གཞན་འགྱུར་གྱི་སྐྱེ་བ་མེད་པ། དགྲ་བཅོམ་པའི་རྒྱུད་
ལ་ཉོན་མོངས་སྐྱེ་བ་མེད་པ། ཆོས་སྐུ་ལ་སྤངས་རྟོགས་ཁྱད་འཕེལ་
གྱི་སྐྱེ་བ་མེད་པ་སྟེ། སྐྱེ་མེད་བརྒྱད་པོ་དེ་དག་ལ་དགོངས་ནས་མི་སྐྱེ་
བའི་ཆོས་ལ་བཟོད་པ་ཐོབ་པར་གསུངས་པ་ཡིན་པའི་ཕྱིར། མདོ་སྡེ་
རྒྱུན་ལས། ཐོག་མ་དང་ནི་དེ་ཉིད་གཞན་ཉིད་དང་། ། རང་གི་་
མཚན་ཉིད་རང་དང་གཞན་དུ་འགྱུར། ། ཀུན་ནས་ཉོན་མོངས་པ་
དང་ཁྱད་པར་ལ། །སྐྱེ་བ་མེད་པས་ཆོས་ལ་བཟོད་པར་བཤད། །ཅེས་
གསུངས་པའི་ཕྱིར། དེ་ལ་ཁོ་ན་རེ། གཞན་དབང་བདེན་པར་
མེད་པར་ཐལ། གཞན་དབང་བདེན་མེད་སྒྱུ་མ་ལྟ་བུ་ཡིན་པའི་ཕྱིར་
ཏེ། གཞན་དབང་བདེན་མེད་སྒྱུ་མ་ལྟ་བུར་དགོངས་འགྲེལ་དང༌།
མདོ་སྡེ་རྒྱན་ལས་གསུངས་པའི་ཕྱིར་ན་མ་ཁྱབ་སྟེ། དེ་ནི་གཟུང་
འཛིན་གཉིས་སྟོང་སྒྱུ་མ་ལྟ་བུའི་དཔེ་ཡིན་གྱི་བདེན་སྟོང་སྒྱུ་མ་ལྟ་བུའི་
དཔེ་དོན་སྦྱར་བ་མ་ཡིན་པའི་ཕྱིར། དེར་ཐལ། འདིར་སྤྲུལ་གཞི་
དེའུ་ཤིང་ལ་སྒྱུ་མའི་སྔགས་རྫས་བཏབ་པ་དང་། ཡང་དག་པའམ་
དོན་དམ་པ་མ་ཡིན་པའི་ཀུན་རྟོག་གཞན་དབང་དེ་ཉིད་གཉིས་སྣང་
བག་ཆགས་ཀྱིས་བསླད་པ་ཆོས་མཐུན། སྒྱུ་མའི་སྔགས་རྫས་ཀྱི་
དབང་གིས་རྡེའུ་ཤིང་རྟ་གླང་དུ་མེད་བཞིན་དུ་རྟ་གླང་དུ་སྣང་བ་དང༌།
，
，
484



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཉིས་སྣང་བག་ཆགས་ཀྱིས་བསླད་པའི་དབང་གིས་གཞན་དབང་
གཟུང་འཛིན་རྒྱུང་ཆད་དུ་མེད་བཞིན་དུ་གཟུང་འཛིན་རྒྱུང་ཆད་དུ་
སྣང་བ་གཉིས་ཆོས་མཐུན་པ་ཡིན་པའི་ཕྱིར། དེར་ཐལ། སྒྱུ་མ་
བཞིན་དུ་མི་བདེན་པར་དཔེར་བྱེད་ལུགས་ལས་ངོ་བོ་ཉིད་མེད་པར་
སྨྲ་བ་དག་གཞན་དབང་བདེན་པར་སྣང་ཡང་བདེན་པར་མ་གྲུབ་པ་
དང་། རྡེའུ་ཤིང་རྟ་གླང་དུ་མེད་བཞིན་དུ་རྟ་གླང་དུ་གྲུབ་པར་སྣང་
བ་དཔེ་དོན་སྦྱར། སེམས་ཙམ་པས་གཟུང་འཛིན་རྒྱུང་ཆད་དུ་སྣང་
ཡང་སྣང་བ་ལྟར་མ་གྲུབ་པ་དང་། རྡོ་ཤིང་དེར་སྣང་ཡང་དེར་མ་
གྲུབ་པ་དཔེ་དོན་སྦྱར། དོན་སྨྲ་སྡེ་གཉིས་རང་རྐྱ་ཐུབ་པའི་རྫས་སུ་
སྣང་ཡང་དེར་མ་གྲུབ་པ་དང་། རྡོ་ཤིང་རྟ་གླང་དུ་སྣང་ཡང་དེར་མ་
གྲུབ་པ་དཔེ་དོན་སྦྱར་བའི་ཕྱིར་ཏེ། མདོ་སྡེ་རྒྱན་ལས། ཇི་ལྟར་སྒྱུ་
མ་དེ་བཞིན་དུ། །ཡང་དག་མ་ཡིན་ཀུན་རྟོག་ཡོད། །སྒྱུ་མའི་རྣམ་པ་
ཇི་ལྟ་བར། ། དེ་བཞིན་གཉིས་སུ་འཁྲུལ་བ་བརྗོད། །ཅེས་པ་དང་
འདི་ཉིད་ལས། སྒྱུ་མ་སོགས་མི་བདེན་པའི་དཔེར་བྱ་བ་ལ་ཡང་།
དབུ་སེམས་སོ་སོའི་མི་བདེན་ལུགས་ཀྱི་དཔེར་བྱེད་ལུགས་མ་འདྲེས་
པར་ཕྱེད་པར་བྱའོ། །ཞེས་གསུངས་པའི་ཕྱིར། གཞན་ཡང་ངོ་བོ་
ཉིད་མེད་པར་སྨྲ་བ་ཁྱོད་ཀྱིས་ཆོས་གང་ལ་ཡང་བདེན་པར་གྲུབ་པ་རི་
བོང་གི་རྭ་བཞིན་ཡེ་མེད་ཟེར་བ་མི་འཐད་པར་ཐལ། དེ་ཆོས་་་་
རྣམས་ལ་སྐུར་བ་འདེབས་པ་ཡིན་པའི་ཕྱིར། ཀུན་རྟོག་གཞན་་་
དབང་བདེན་པར་ཡོད་པའི་ཕྱིར། དབུས་མཐའི་འགྲེལ་བཤད་་་་
485



བྱང་ཆུབ་ལོ་མ་དཔེ་ཚོགས།
-
--
-
ལས། ལ་ལ་དག་ཆོས་ཐམས་ཅད་རི་བོང་གི་རྭ་ལྟར་རང་བཞིན་ཡེ་
མེད་དོ་སྙམ་དུ་སེམས་པ་དེའི་ཕྱིར། ཐམས་ཅད་ལ་སྐུར་བ་གདབ་
པ་དགག་པའི་དོན་དུ། ཡང་དག་མ་ཡིན་ཀུན་རྟོག་ཡོད། །ཅེས་བྱ་
བ་གསུངས་ཏེ། ཞེས་གསུངས་པའི་ཕྱིར། འོ་ན། འཁོར་ལོ་
བར་བར་ཆོས་རྣམས་བདེན་མེད་དུ་བཤད་པ་དང་འགལ་ལོ། །ཞེ་ན།
དེ་མི་འགལ་ཏེ་ཀུན་རྟོག་གཞན་དབང་དེ་གཟུང་འཛིན་རྫས་ཐ་དད་
ཀྱིས་སྟོང་བ་ལ་དགོངས་ནས་དེ་ལྟར་གསུངས་པའི་ཕྱིར་ཏེ། དབུས་
མཐའ་ལས། དེ་ལ་གཉིས་པོ་ཡོད་མ་ཡིན། ། ཞེས་གསུངས་པའི་
ཕྱིར། དེ་ལ་ཁོ་ན་རེ། ཡོངས་གྲུབ་བདེན་པར་མེད་པར་ ཐལ།
ཆོས་རྣམས་ལ་བདེན་པར་ཡོད་མེད་གཉིས་སུ་ཕྱེ་ནས་ལུང་དང་བོས་
གཞན་དབང་བདེན་པར་ཡོད་པ་དང་། གཉིས་པས་གཟུང་འཛིན་
རྫས་ཐ་དད་པའི་ཀུན་བཏགས་བདེན་པར་མེད་པར་བཤད་པའི་་
ཤུགས་ལ་ཡོངས་གྲུབ་ཀྱང་བདེན་མེད་དུ་གོ་བར་འགྱུར་བའི་ཕྱིར་ཟེར།
དེ་སྐད་དུ། དབུས་མཐའི་འགྲེལ་བཤད་ལས། དེ་ལྟར་ན་སྟོང་བ་
ཉིད་མེད་པར་འགྱུར་རོ་ཞེ་ན། ཞེས་གསུངས། དེ་ལ་སྐྱོན་དེ་མེད་
པར་ཐལ། རྐང་བ་དང་བོ་གཉིས་ཀྱིས་སྟོང་ཉིད་བདེན་པར་ཡོད་པ་
དངོས་སུ་མ་བཤད་ཀྱང་དེ་བདེན་པར་ཡོད་པའི་ཕྱིར། དེར་ཐལ།
གཟུང་འཛིན་རྫས་ཐ་དད་ཀྱིས་སྟོང་བ་དེ་སྟོང་གཞི་གཞན་དབང་འདི་
ལ་གནས་ལུགས་མཐར་ཐུག་ཏུ་བྱས་ནས་ཡོད་པའི་ཕྱིར་ཏེ། དབུས་
མཐའ་ལས། སྟོང་བ་ཉིད་ནི་འདི་ལ་ཡོད། ། ཅེས་གསུངས་པའི་
486



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཕྱིར། དེ་ལ་ཁོ་ན་རེ། སོ་སྐྱེ་རྣམས་ཀྱིས་གཉིས་སྟོང་མངོན་སུམ་དུ་
རྟོགས་པར་ཐལ། གཟུང་འཛིན་རྫས་ཐ་དད་ཀྱི་གཉིས་སྟོང་དེ་་་
གཟུགས་ སོགས་གྲུབ་ཙམ་ནས་གཟུགས་ སོགས་ཀྱི་གནས་ལུགས་སུ་
གྲུབ་པའི་ཕྱིར་ན་མ་ཁྱབ་སྟེ། གཉིས་སྟོང་དེ་གཟུགས་སོགས་ལ་གྲུབ་
ཙམ་ནས་ཡོད་ཀྱང་སོ་སྐྱེ་རྣམས་ཀྱིས་མ་རྟོགས་པའི་རྒྱུ་མཚན་ཡོད་
པའི་ཕྱིར། དེར་ཐལ། གཟུགས་སོགས་ཀྱི་གནས་ལུགས་གཉིས་
སྟོང་དེ་ལ་སྒྲིབ་བྱེད་ཀྱི་གཉིས་སྣང་འཁྲུལ་བ་ཡོད་པའི་ཕྱིར། དབུས་
མཐའ་ལས། དེ་ལ་ཡང་ནི་དེ་ཡོད་དོ། །ཞེས་པ་དང༌། འདི་ཉིད་
ལས། སྟོང་ཉིད་དེ་ལ་གཉིས་སྣང་འཁྲུལ་བའི་ཀུན་རྟོག་ཡོད་པས་
དེས་ སྒྲིབ་པའི་ཕྱིར། ཞེས་གསུངས་པའི་ཕྱིར། དེས་ན་གཞན་
དབང་ཡོངས་གྲུབ་བདེན་གྲུབ་ཀྱིས་སྟོང་བ་མ་ཡིན་པ་དང་། ཀུན་
བཏགས་བདེན་གྲུབ་ཀྱིས་མི་སྟོང་བ་མ་ཡིན་པ་འདི་རྟོགས་པའི་ལམ་
དབུ་མའི་ལམ་མཐའ་གཉིས་དང་བྲལ་བ་ཡིན་པར་ཐལ། ཐམས་
ཅད་མཐའ་གཅིག་ཏུ་བདེན་པར་མེད་པ་དང༌། མཐའ་གཅིག་ཏུ་
བདེན་པར་ཡོད་པར་མི་འདོད་པའི་ཕྱིར་ཏེ། དབུས་མཐའ་ལས།
སྟོང་བ་མ་ཡིན་མི་སྟོང་མིན། །དེ་ལྟ་བས་ན་ཐམས་ཅད་བཤད། །
ཡོད་པས་མེད་པས་ཡོད་པས་ན། །དེ་ནི་དབུ་མའི་ལམ་ཡིན་ནོ། །
ཞེས་གསུངས་པའི་ཕྱིར། དེས་ན་འདི་ལྟར་བཤད་པ་འདི་སློབ་་་
དཔོན་ཕྱོགས་ཀྱི་གླང་བོའི་ཡང་དགོངས་པར་ཐལ། སློབ་དཔོན་
དེས་ཀྱང་གཞན་དབང་དང་ཡོངས་གྲུབ་རང་གི་མཚན་ཉིད་ཀྱིས་གྲུབ་
487



བྱང་ཆུབ་ལོ་མ་དཔེ་ཚོགས།
པ་ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་ཤེར་ཕྱིན་གྱི་་་༌
མདོའི་དོན་དུ་བཤད་པའི་ཕྱིར། ཤེར་ཕྱིན་གྱི་མདོར་ཆོས་རྣམས་ལ་
བདེན་གྲུབ་ཀྱི་ངོ་བོ་ཉིད་མེད་པར་གསུངས་པ་གཙོ་བོར་ཀུན་བཏགས་
རང་གི་མཚན་ཉིད་ཀྱིས་མ་གྲུབ་པ་ལ་དགོངས་པ་དང༌། སྒྱུ་མ་ལྟ་བུ་
ཞེས་གསུངས་པ་རྣམས་གཞན་དབང་ལ་དགོངས་པ་དང༌། ཆོས་
ཐམས་ཅད་མ་སྐྱེས་མ་འགགས་གཟོད་མ་ནས་ཞི་བ་རང་བཞིན་གྱིས་
མྱ་ངན་ལས་འདས་པར་བཤད་པ་རྣམས་ཡོངས་གྲུབ་ལ་དགོངས་པའི་
ཕྱིར། བརྒྱད་སྟོང་དོན་བསྡུས་ལས། ཤེས་རབ་ཕ་རོལ་ཕྱིན་པ་
ནི། ། མཚན་ཉིད་གསུམ་ལ་ཡང་དག་རྟེན། ། བཏགས་པ་དང་་་་
གཞན་དབང་དང༌། ། ཡོངས་སུ་གྲུབ་པ་ཁོ་ནའོ། ། མེད་ཅེས་བྱ་ལ་
སོགས་ཚིག་གིས། །བཏགས་པ་ཐམས་ཅད་འགོག་པ་ཡིན། །སྒྱུ་མ་ལ་
སོགས་དཔེ་རྣམས་ཀྱིས། ། གཞན་གྱི་དབང་ནི་ཡང་དག་བསྟན། །
རྣམ་པར་བྱང་བ་བཞི་ཡིས་ནི། །ཡོངས་སུ་གྲུབ་པ་རབ་ཏུ་བསྒྲགས། །
ཞེས་གསུངས་པའི་ཕྱིར། གཞན་དབང་བདེན་གྲུབ་ཡོད་ཀྱང་ཤེར་
ཕྱིན་གྱི་མདོར་ཆོས་ཐམས་ཅད་ངོ་བོ་ཉིད་མེད་གསུངས་པའི་དགོངས་
གཞི་ཡོད་པར་ཐལ། ནང་ཤེས་པ་ལས་དོན་གཞན་དུ་གྱུར་པའི་ཕྱི་
དོན་མེད་པའི་གཟུང་འཛིན་རྫས་ཐ་དད་དུ་མེད་པ་ལ་དགོངས་པའི་
ཕྱིར། རྣམ་འགྲེལ་ལས། དངོས་རྣམས་ཐ་དད་གནས་པ་ནི། །
ཞེས་པ་ནས། རང་བཞིན་མེད་པར་རབ་ཏུ་བཤད། །ཅེས་གསུངས་
པའི་ཕྱིར། འདི་ནི་སེམས་ཙམ་པའི་ཐུན་མོང་མ་ཡིན་པའོ། །མདོ་
488



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སེམས་ཐུན་མོང་གི་དབང་དུ་བྱས་ན། འདུས་བྱས་བདེན་པར་གྲུབ་
ཀྱང་ཤེར་ཕྱིན་གྱི་མདོར་ཆོས་ ཐམས་ཅད་བདེན་པར་མེད་པར་་་་་
གསུངས་པའི་དགོངས་གཞི་ཡོད་པར་ཐལ། གཟུགས་རུང་ལ་་་་་་
སོགས་པའི་མཚད་ཉིད་རྣམས་ཀྱིས་གཟུགས་ལ་སོགས་པའི་མཚོན་བྱ་
རྣམས་ཀྱི་མཚན་ཉིད་བྱེད་པའི་ཆ་དང་། མཚོན་བྱ་རྣམས་ཀྱིས་རང་
རང་གི་མཚན་ཉིད་རྣམས་ཀྱི་མཚོན་བྱ་བྱེད་པའི་ཆ་བདེན་པར་མེད་
པ་ལ་དགོངས་ལ། གཟུགས་ལ་སོགས་པའི་འདུས་བྱས་རྣམས་
བདེན་པར་མེད་པ་ལ་དགོངས་པ་མ་ཡིན་པའི་ཕྱིར། རྣམ་འགྲེལ་
ལས། ཕུང་པོ་ལ་སོགས་བྱེ་བྲག་གི། མཚན་ཉིད་ཐམས་ཅད་བྱེད་
པ་ཡིས། ། ཁྱད་པར་ ཅན་དེའང་དེ་ཉིད་མིན། །དེས་ཀྱང་དེ་དག་
མཚན་ཉིད་བྲལ། །ཞེས་དང་། འདི་ཉིད་ལས། དེ་དག་གི་གཞི་
རྫས་སུ་ཡོད་ཀྱང་བྱ་བྱེད་ཀྱི་ཆ་ནས་དེ་ཁོ་ན་ཉིད་དུ་མ་གྲུབ་པ་ལ་
དགོངས་ནས་ཀྱང་མཚན་ཉིད་ཀྱིས་སྟོང་ངོ་ཞེས་གསུངས་པར་བཤད་
དེ་འདི་ནི་ཉན་ཐོས་སྡེ་བ་དང་ཡང་ཐུན་མོང་བའོ། །ཞེས་གསུངས་
པའི་ཕྱིར། ཡང་འདི་ལ་དོགས་པ་གཅིག་སྣང་བ་ནི་ཉན་ཐོས་སྡེ་
བས་ ཤེར་ཕྱིན་ གྱི་ མདོའི་ དགོངས་ པ་ལེན་ པ་ མི་ འཐད་ པར་ ཐལ།
ཤེར་ཕྱིན་གྱི་མདོ་ནི་དེས་བཀར་མི་འདོད་པའི་ཕྱིར་ཏེ། དེས་ཐེན་
ཆེན་གྱི་ས་བཅུ་དང་ཆོས་ཀྱི་བདག་མེད་སྟོན་པའི་སྡེ་སྣོད་བཀར་མི་
འདོད་པའི་ཕྱིར། རྒྱུད་སྡེ་སྤྱི་རྣམ་ལས། ཆོས་འཁོར་དེ་ལས་་་་
གཞན་བསྐོར་བར་མི་འདོད་དེ། ཐེག་པ་ཆེན་པོ་བཀར་མི་འདོད་
489



བྱང་ཆུབ་ལོ་མ་དཔེ་ཚོགས།
དོ། །ཞེས་སོགས་དང༌། སྟོང་ཐུན་ལས། འདི་ལ་ཉན་ཐོས་སྡེ་བ་
ཁ་ཅིག་ནི་རྒྱལ་བའི་གསུང་རབ་ཐམས་ཅད་ངེས་དོན་ཁོ་ན་ཡིན་གྱི།
དྲང་དོན་མི་སྲིད་པར་འདོད་ལ། ཁ་ཅིག་དྲང་ངེས་གཉིས་ཀ་ཡོད་
པར་འདོད་དོ་ཞེས་རྟོག་གེ་འབར་བ་ལས་བཤད་ལ། དེ་དག་ཐམས་
ཅད་ཀྱང་དྲང་ངེས་ཀྱི་དོན་ནི་སྒྲ་ཇི་བཞིན་དུ་བཟུང་དུ་རུང་མི་རུང་བ་
ཉིད་ལ་འདོད་ཅིང་། ཐེག་པ་ཆེན་པོའི་སྡེ་སྣོད་ནི་སངས་རྒྱས་ཀྱི་
བཀའ་མ་ཡིན་པར་འདོད་ལ་ཞེས་པ་དང་། སྤྱོད་འཇུག་རྣམ་བཤད་
ལས། ཉན་ཐོས་སྡེ་བ་ཁ་ཅིག་སངས་རྒྱས་ཐོབ་པར་བྱེད་པ་ལ་ཡང་
སྟོང་བ་ཉིད་རྟོགས་མི་དགོས་པར་མ་ཟད་ཆོས་ཀྱི་བདག་མེད་ཀྱི་མིང་
ཙམ་ཡང་ཁས་མི་ལེན་ཅིང་ཐེག་པ་ཆེན་པོའི་མདོ་སྡེ་བཀར་ཁས་མི་
ལེན་པ་དེ་དག་ཕྱོགས་སྔའི་གཙོ་བོ་ཡིན་ལ། ཞེས་གསུངས་པའི་ཕྱིར་
དང་། ས་བཅུ་སྟོན་པའི་མདོ་སོགས་ཁས་ལེན་ན་ས་བཅུ་གསུངས་
པའི་དགོངས་གཞི་དགོས་པ་འདི་ཡིན་ཞེས་པའམ་ཡང་ན་རང་ལུགས་
སུ་ཁས་ལེན་དགོས་པ་ལས། དེ་དག་གང་ཡང་མི་འཐད་པའི་ཕྱིར།
དཀའ་འགྲེལ་ལས། རྒྱལ་ཚབ་ཐམས་ཅད་མཁྱེན་པས་རིགས་པའི་
རྗེས་འབྲང་གི་མདོ་སྡེ་བ་རྣམས་ཐེག་ཆེན་བཀར་ཁས་ལེན་པར་བཞེད་
ཅིང་། མཁས་གྲུབ་སྨྲ་བའི་ཉི་མས་ཉན་ཐོས་སྡེ་བ་ཐམས་ཅད་ཀྱིས་
བཀར་ཁས་མི་ལེན་པར་བཞེད་ཀྱང༌། རྗེ་ཉིད་ཀྱི་དགོངས་པ་སྔ་མ་
ལྟར་ཡིན་པར་སེམས་སོ་ཞེས་གསུངས་སོ། །འདི་ལའང་འོན་ཀྱང་
བཀར་མི་འདོད་ཀྱང་དེའི་འང་དགོངས་པ་ལེན་ན་འདི་འདྲ་ཡིན་ཞེས་
490



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པ་འམ། ཐོགས་མེད་སྐུ་མཆེད་སོགས་ཀྱིས་ཐེག་ཆེན་གྱི་སྡེ་སྣོད་ལ་
རྩོད་ཚུལ་དང་དགོངས་པ་ལེན་ཚུལ་ཉན་ཐོས་སྡེ་བ་དག་འདི་བྱས་
བྱུང་ན་ཞེས་དོགས་པ་ཁོང་སློངས་ཀྱི་ཚུལ་ཀྱིས་བཀོད་པ་ཡིན་ནམ།
ཡང་ན་བཀར་ཁས་བླངས་ནས་སྔར་ལྟར་རྩོད་པ་གང་ཡིན་བརྟགས་ཏེ་
རྗེ་ཡབ་སྲས་དགོངས་པ་གཅིག་མི་གཅིག་སོགས་དཔྱད་དགོས་མང་བོ་
འདག་ཀྱང་མ་བྲིས་སོ། ། ཡང་འདི་ཉིད་ལས། མ་གྲུབ་པ་ལ་་་་་
དགོངས་ནས་ཀྱང་ཞེས་པའི་དོན་ཡོད་དེ། ཆོས་ཐམས་ཅད་གཟུང་
འཛིན་རྫས་ཐ་དད་ཀྱིས་སྟོང་བ་ལ་དགོངས་ནས་ཤེར་ཕྱིན་གྱི་མདོར་
ཆོས་ཐམས་ཅད་རང་བཞིན་མེད་པར་གསུངས་པར་མ་ཟད། བྱ་
བྱེད་ཀྱི་ཆ་བདེན་སྟོང་ལ་དགོངས་ནས་ཀྱང་གསུངས་པ་ཀྱང་སྒྲའི་དོན་
ཡིན་པའི་ཕྱིར། དང་པོ་གྲུབ་སྟེ། གཟུགས་རུང་གིས་གཟུགས་
མཚོན་པའི་ཚེ་ཐོག་མར་གཟུགས་རུང་དེ་བློ་ཡུལ་དུ་སྐྱེ། ཡང་རྗེས་
གཟུགས་དེ་སྔར་མེད་གསར་དུ་སྐྱེས་པ་ལྟར་སྣང་བའི་སྒོ་ནས་གཟུགས་
རུང་དེ་འཛིན་བྱེད་བློ་ལ་ཚུར་ཉེ་བ་དང་། གཟུགས་དེ་ཡུལ་ཕྱོགས་
སུ་ཕར་ཆད་པ་ལྟ་བུར་གཟུགས་རུང་དང་གཟུགས་གཉིས་འཛིན་བྱེད་
ཀྱི་བློ་ལ་རྒྱང་ཆད་དུ་སྣང་ཡང་སྣང་བ་ལྟར་མ་གྲུབ་པའི་ཕྱིར། དེར་
ཐལ། སྣང་ཚུལ་དེ་ལྟར་གྲུབ་ན་ཐོག་མར་གཟུགས་རུང་སྔར་མེད་
གསར་དུ་སྐྱེས། དེ་རྗེས་གཟུགས་ སྔར་མེད་གསར་དུ་སྐྱེ་དགོས།
དེ་སྐྱེས་ན་དེ་གཉིས་རྒྱུ་འབྲས་དང་རྫས་ཐ་དད་ཡིན་དགོས་པ་ལས་དེ་
མ་ཡིན་པའི་ཕྱིར། དེར་ཐལ། དེ་གཉིས་དུས་མཉམ་ཡིན་པའི་
491



བྱང་ཆུབ་ལོ་མ་དཔེ་ཚོགས།
ཕྱིར། དེར་ཐལ། དེ་གཉིས་མཚན་མཚོན་ཡིན་པའི་ཕྱིར། རྣམ་
འགྲེལ་ལས། གཟུང་དང་འཛིན་པའི་རྣམ་པ་ལས། ། མཚན་ཉིད་
གཞན་ ནི་ ཡོད་ མ་ ཡིན། ། ཞེས་ གསུངས་ པའི་ ཕྱིར། ཁ་ ཅིག
གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་བའི་སྟོང་
ཉིད་གཉིས་མེད་ཀྱི་ཤེས་པར་མ་ཟད་གཉིས་སྟོང་དེའི་དེ་ཁོ་ན་ཉིད་
ཡིན་པར་ཐལ། རྣམ་འགྲེལ་ལས། དེ་ཕྱིར་གཉིས་སྟོང་གང་ཡིན་
པ། །དེ་ནི་དེ་ཡི་འང་དེ་ཉིད་ཡིན། ། ཞེས་གསུངས་པའི་ཕྱིར་ན་མ་
ཁྱབ། གཟུགས་འཛིན་ཚད་མ་གཟུགས་ལས་རྫས་གཞན་གྱིས་སྟོང་
བ་ དེ། གཟུགས་ འཛིན་ ཚད་ མའི་ ཆོས་ ཉིད་ ཡིན་ པར་ མ་ ཟད།
གཟུགས་གཟུགས་འཛིན་ཚད་མ་ལས་རྫས་གཞན་གྱིས་སྟོང་བ་དེ་་
གཟུགས་ཀྱི་གནས་ལུགས་ཡིན་ཞེས་པ་ལུང་དེའི་དོན་ཡིན་པའི་ཕྱིར།
དེར་ཐལ། གཟུགས་གཟུགས་འཛིན་ཚད་མ་དང་རྫས་གཞན་ཡིན་
པ་མཐར་ཐུག་དཔྱོད་པའི་རིགས་ཤེས་ཀྱིས་ཁེགས་པར་མ་ཟད་་་་་་
གཟུགས་འཛིན་ཚད་མ་གཟུགས་དང་རྫས་གཞན་ཡིན་པ་མཐར་ཐུག་
དཔྱོད་པའི་རིགས་ཤེས་ཀྱིས་ཁེགས་པར་འགྱུར་བའི་ཕྱིར་ཞེས་པ་དེ།།
རྣམ་འགྲེལ་ལས། དེ་ལ་གཅིག་ནི་མེད་པས་ཀྱང༌། །གཉིས་ཀའང་
ཉམས་པར་འགྱུར་བ་ཡིན། །ཞེས་པའི་འང་སྒྲའི་དོན་ཡིན་པའི་ཕྱིར།
དེར་ཐལ། དེའི་རྐང་བ་དང་པོས་གཟུང་བ་དོན་གཞན་ཁེགས་པ་
བསྟན། རྐང་བ་གཉིས་པས་འཛིན་པ་དོན་གཞན་ཁེགས་པ་དེ་་་
བསྟན་པའི་ཕྱིར། དེར་ཐལ། རྣམ་འགྲེལ་ལས། དེའི་ཕྱིར་དོན་
492



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དང་ཤེས་པ་ལ། །ཞེས་སོགས་ཤོ་ལོ་ཀ་གཅིག་གིས་ཕྱི་རོལ་དོན་ལ་ལྟོས་
པའི་གཟུང་འཛིན་རྫས་གཞན་དེ་བཀག ཡོངས་གཅོད་ནང་ཡིན་
ཕྱི་རོལ་ལྟར། །ཞེས་སོགས་ཤོ་ལོ་ཀ་གཅིག་གིས་ནང་ཤེས་པ་ལ་ལྟོས་
པའི་གཟུང་འཛིན་རྫས་གཞན་བཀག་པ་གང་ཞིག དང་བོའི་གྲུབ་
དོན་འཆད་པ་ལ། དེ་ལ་གཅིག་ནི་མེད་པས་ཀྱང་། །ཞེས་པ་དང་།
གཉིས་པའི་གྲུབ་དོན་འཆད་པ་ལ། གཉིས་ཀའང་ཉམས་པར་་་་་
འགྱུར་བ་ཡིན། །ཞེས་གསུངས་པའི་ཕྱིར། དང་པོ་གྲུབ་སྟེ། དེའི་
ཕྱིར་དོན་དང་ཞེས་སོགས་ཀྱིས་ཕྱི་དོན་ལ་ལྟོས་པའི་གཟུང་འཛིན་རྫས་
གཞན་བཀོག་པ་ལ་ཁོ་ན་རེ། ཕྱི་རོལ་གྱི་དོན་ལ་ལྟོས་པའི་གཟུང་
འཛིན་རྫས་གཞན་ཁེགས་པ་དེ་ལྟར་ཡིན་མོད་ཀྱང་། ནང་ཤེས་པ་
ལ་ལྟོས་པའི་གཟུང་བ་རྫས་གཞན་མི་ཁེགས་པར་ཐལ། གཟུགས
འཛིན་མིག་ཤེས་ལ་གཟུགས་དེ་རང་ཉིད་ལས་རྫས་གཞན་དུ་སྣང་བའི་
ཕྱིར་ཞེ་ན། སྣང་བ་དེ་ལྟར་དོན་དམ་པར་མ་གྲུབ་པར་ཐལ། ནང་
གི་ ཤེས་ པའང་ཕྱི་དོན་དུ་ མ་ གྲུབ་ པའི་ ཕྱིར། ཞེས་འཆད་པ་ལ།
ཡོངས་གཅོད་ནང་ཡིན། ཞེས་གསུངས་པའི་ཕྱིར་ཏེ། སློབ་་་
དཔོན་ལྷ་དབང་བློས། དེ་ལྟར་ནི་འགྱུར་མོད་ཀྱི་ཕྱི་རོལ་གྱི་དོན་ནི་
མེད་མོད་ཀྱི་རྣམ་པར་ཤེས་པ་གཉིས་སུ་སྣང་བ་ཅན་དོན་དམ་པར་
ཡོད་དོ་ཞེ་ན། དེ་ཡང་རིགས་པ་མ་ཡིན་ཏེ། འདི་ལྟར་ནང་གི་ངོ༌
བོ་ཞེས་ སོགས་གསུངས་པའི་ཕྱིར། མཐའ་གཉིས་སྤོང་ཚུལ་སྤྱིར་
བསྟན་པ་ལེགས་པར་བཤད་ཟིན་ཏོ། ། སྨྲས་པ། གནས་ལུགས་་་
493



བྱང་ཆུབ་ལོ་མ་དཔེ་ཚོགས།
འབོད་གྲོགས་སྣང་བརྙན་མཐའ་གཉིས་སུ། །འཛིན་པའི་མན་ཤེལ་
རྩིག་པར་ཇི་སྙེད་ཚོགས། ། རྣམ་པར་འབྱེད་པའི་ཧཱ་ནུ་མ་ཏྰའི་་་་་་
འཕྲུལ། །ལེགས་བཤད་ཟོལ་གྱིས་འདི་ན་མཆིས་མིན་ནམ། །ཡངས་
པའི་མཁའ་ལ་ཤོང་མིན་ལྕི་བའི་ཁུར། །ཡོན་ཏན་ཕུང་བོ་ཆེ་དེ་ནོར་
འཛིན་མའི། ། མངལ་དུ་བཟུང་བས་མ་ཐེག་རྡུལ་བབས་པར། །ཛ་
ཧུའི་རྒྱུན་ཞེས་སྒྲོ་བཏགས་གཏམ་དུ་གླེང་། །ཞེས་པ་ནི་བར་སྐབས་ཀྱི་
ཚིགས་སུ་བཅད་པའོ། ། །
སྒྲོ་འདོགས་ཀྱི་མཐའ་བྱེ་བྲག་ཏུ་དགག་པ་ལ། སྒྲོ་འདོགས་ཀྱི་
མཐའ་ངོས་བཟུང་བ་དང་དེ་དགག་པ་གཉིས། དང་བོ་ལ། སྒྲོ་
འདོགས་དང་སྒྲོ་བཏགས་པ་ལྟར་གྱི་བདག་ངོས་བཟུང་བ་དང་། དེ་
ལ་ རྩོད་ སྤོང་ གཉིས། དང༌ བོ་ འཆད་ པ་ལ། འདི་ ཉིད་ ལས།
ལུགས་འདིའི་རིགས་པའི་དགག་བྱ་ལ་གཉིས་ཡོད་པའི་ཞེས་པ་ནས།
སྒྲོ་འདོགས་སོ་ཞེས་པའི་བར་གསུངས། མཐའ་དཔྱད་པ་ལ་དགག་
བཞག་སྤངས་གསུམ། དང་བོ་ལ་ཁ་ཅིག་ན་རེ། རིགས་པ་ཡང་
དག་གི་དགག་བྱ་མེད་ཟེར་ན། དེ་མི་འཐད་པར་ཐལ། རིགས་
པའི་དགག་བྱ་ལ་སྒྲོ་སྐུར་གཉིས་ཡོད་པའི་ཕྱིར། འདི་ཉིད་ལས།
རིགས་པའི་དགག་བྱ་ལ་ གཉིས་ཡོད་ པའི་ ཞེས་ གསུངས་ པའི་ཕྱིར།
གཞན་ཡང་། རིགས་པའི་དགག་བྱ་ཡོད་པར་ཐལ། ཆོས་ཀྱི་་༌་
བདག་ཏུ་སྒྲོ་འདོགས་པའི་སྒྲོ་འདོགས་ལྷན་སྐྱེས་དེ་རིགས་པ་ཡང་དག་
གི་དགག་བྱ་ཡིན་པའི་ཕྱིར་ཏེ། འདི་ཉིད་ལས། རིགས་པའི་་་
494



---
་་་་་་་་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
དགག་བྱའི་གཙོ་བོ་ཡང་དེ་ཡིན་པའི་ཕྱིར་རོ། །ཞེས་གསུངས་པའི་
ཕྱིར། གཞན་ཡང་། འདི་ཉིད་ལས། ལྷན་སྐྱེས་ཀྱི་བདག་་་་་
འཛིན་ཡུལ་དང་བཅས་པ་རིགས་པའི་དགག་བྱའི་གཙོ་བོ་ཡིན་པ་
དང༌། ཞེས་པའི་ལུང་དོན་མ་གྲུབ་པར་ཐལ། ལྷན་སྐྱེས་ཀྱི་བདག་
འཛིན་གཉིས་ཞེན་ཡུལ་དང་བཅས་པ་རིགས་པ་ཡང་དག་གི་དགག་
བྱའི་གཙོ་བོ་མ་ཡིན་པའི་ཕྱིར་ཏེ། དམ་བཅའ་འཐད་པའི་ཕྱིར།
བྱས་པ་ལ་ཁོ་ན་རེ། བདག་འཛིན་ལྷན་སྐྱེས་གཉིས་དང་དེའི་ཞེན་
ཡུལ་གཉིས་ལས་གཙོ་བོ་རིགས་པ་ཡང་དག་གི་དགག་བྱར་ལྷན་སྐྱེས་
གཉིས་བྱེད་པ་ཡིན་པར་ཐལ། དེ་གཉིས་ཞེན་ཡུལ་དང་བཅས་པ་
རིགས་པ་ཡང་དག་གི་དགག་བྱའི་གཙོ་བོ་ཡིན་པའི་ཕྱིར་ན་མ་ཁྱབ་
ཅིང་། འདོད་མི་ནུས་ཏེ། སྤྱིར་དགག་བྱ་གཞན་ལ་ལྟོས་ན་དེ་དག་
ཞེན་ཡུལ་དང་བཅས་པ་དགག་བྱའི་གཙོ་བོ་ཡིན་ཀྱང་བདག་འཛིན་
ལྷན་སྐྱེས་དང་དེའི་ཞེན་ཡུལ་གཉིས་ནང་ཕན་ཚུན་ལ་ལྟོས་ན་གཙོ་བོ་
ལྷན་སྐྱེས་ཀྱིས་ཞེན་ཡུལ་དགག་བྱར་བྱེད་དགོས་པའི་ཕྱིར། དེར་
ཐལ། དེའི་ཞེན་ཡུལ་སུན་མ་ཕྱུང་བར་དེ་སྤོང་ཐབས་མེད་པའི་ཕྱིར།
རྣམ་འགྲེལ་ལས། འདི་ཡུལ་སུན་ཕྱུང་མེད་པར་ནི། །དེ་སྤོང་བར་
ནི་ནུས་མ་ཡིན། །ཞེས་པ་དང་། སྟོང་ཐུན་ལས། དེ་གཉིས་ལས་
དགག་བྱའི་གཙོ་བོ་ནི་ཡུལ་ཡིན་གྱི་ཡུལ་ཅན་མ་ཡིན་ཏེ། ལོག་རྟོག་
གིས་ཇི་ལྟར་བཟུང་བ་ལྟར་གྲུབ་པ་ལ་གནོད་བྱེད་མ་མཐོང་ན་ལོག་
རྟོག་དེ་ཉིད་གཞན་ ཐབས་གང་གིས་ཀྱང་དགག་མི་ནུས་པའི་ཕྱིར་
495



བྱང་ཆུབ་ལོ་མ་དཔེ་ཚོགས།
དང༌། ཞེས་ སོགས་གསུངས་པའི་ཕྱིར། གཞན་ཡང་། སྟོང་་
ཐུན་ལས། དོན་དམ་དཔྱོད་པའི་རིགས་པའི་དགག་བྱ་ངོས་འཛིན་
པ་ཡིན་ལ། དེ་ལ་ཡང་ཆོས་རྣམས་ཀྱི་དེ་ཁོ་ན་ཉིད་ལ་ཕྱིན་ཅི་ལོག་ཏུ་
སྒྲོ་འདོགས་པའི་ལོག་རྟོག་དང་ལོག་རྟོག་དེས་ཇི་ལྟར་བཟུང་བ་ལྟར་
དུ་གྲུབ་པ་གཉིས་ཀ་དགག་བྱ་ཡིན་ཏེ། ཞེས་པའི་ལུང་དོན་མ་གྲུབ་
པར་ཐལ། དམ་བཅའ་འཐད་པའི་ཕྱིར། ཁ་ཅིག གཟུགས་
གཟུགས་འཛིན་རྟོག་པའི་ཞེན་གཞིར་གྲུབ་པ་རྟགས་ཡང་དག་གི་་༌་
དགག་བྱ་ཡིན་ཟེར་ན། འོ་ན། གཟུགས་གཟུགས་འཛིན་རྟོག་
པའི་ཞེན་གཞིར་མ་གྲུབ་པར་ཐལ། དམ་བཅའ་འཐད་པའི་ཕྱིར།
འདོད་མི་རིགས་ཏེ། ཕུང་སོགས་ངོ་བོ་དང་ཁྱད་པར་གྱི་ཐ་སྙད་ཀྱི་
གཞིར་ཡོད་ལ། དེས་ན་ཕུང་སོགས་ངོ་བོ་དང་ཁྱད་པར་གྱི་ཐ་སྙད་
ཀྱི་གཞིར་ཡོད་པར་འཛིན་པ་སྒྲོ་འདོགས་མིན་ཕུང་སོགས་ངོ་བོ་དང་
ཁྱད་པར་གྱི་ཐ་སྙད་ཀྱི་གཞིར་རང་མཚན་གྱིས་གྲུབ་པར་འཛིན་པ་སྒྲོ་
འདོགས་ཡིན་པའི་ཁྱད་པར་འབྱེད་དགོས་པའི་ཕྱིར་ཏེ། འདི་ཉིད་
ལས། དེ་ཙམ་ཞིག་ཏུ་ནི་ཕུང་བོ་ལ་སོགས་པ་ཡོད་པས་དེར་ཡོད་
པར་འཛིན་པ་སྒྲོ་འདོགས་མ་ཡིན་གྱི་ཕུང་སོགས་ངོ་བོ་དེར་རང་གི་
མཚན་ཉིད་ཀྱིས་གྲུབ་པར་འཛིན་པ་སྒྲོ་འདོགས་སོ་ཞེས་གསུངས་པའི་
ཕྱིར། རང་ལུགས་ལ། རིགས་པའི་དགག་བྱ་ལ་སྐུར་འདེབས་
དང་སྒྲོ་འདོགས་གཉིས་ཡོད། སྐུར་འདེབས་ཀྱི་མཐར་འཛིན་ནི་
གྲུབ་མཐའ་སྨྲ་བ་ཁོ་ནའི་རྒྱུད་ལ་ཡོད་ཅིང་སྐུར་འདེབས་ལྷན་སྐྱེས་མི་
496



པ་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྲིད་པ་སོགས་སྔར་བཤད་ཟིན། སྒྲོ་འདོགས་ལ་གང་ཟག་གི་བདག་
འཛིན་དང་ཆོས་ཀྱི་བདག་འཛིན་ གཉིས་ ཡོད་ ཅིང་། དང་བོ་ལ།
ཀུན་བཏགས་དང་ལྷན་སྐྱེས་གཉིས་ཡོད་པས་ཀུན་བཏགས་ནི་གང་
ཟག་རང་རྐྱ་ཐུབ་པའི་རྫས་ཡོད་དུ་གྲུབ་པ་འཐད་དོ་སྙམ་དུ་འཛིན་པ་
ལྟ་བུ་དང༌། ལྷན་སྐྱེས་ནི་གྲུབ་མཐས་ཀུན་བཏགས་པ་ལ་མི་ལྟོས་
པར་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པ་སྟེ། དེ་
གཉིས་ཀྱི་ཞེན་ཡུལ་སྒྲོ་འདོགས་ཀྱི་མཐའ་དང༌། གང་ཟག་གི་བདག་
མེད་སྒྲུབ་པའི་རིགས་པའི་དགག་བྱ་ཡིན་ནོ། །ཆོས་ཀྱི་བདག་འཛིན་
ལ་ཡང་ཀུན་བཏགས་དང་ལྷན་སྐྱེས་གཉིས་ཡོད། དང་བོ་ལའང་
གཟུང་འཛིན་རྫས་གཞན་དུ་གྲུབ་པ་འཐད་དོ་སྙམ་དུ་འཛིན་པ་དང་།
གཟུགས་སོགས་ངོ་བོ་དང་ཁྱད་པར་གྱི་ཐ་སྙད་ཀྱི་གཞིར་རང་གི་་་
མཚན་ཉིད་ཀྱིས་གྲུབ་པ་འཐད་དོ་སྙམ་དུ་འཛིན་པ་གཉིས་ཡོད་ལ་དེ་
གཉིས་ཀྱང་། ཕྱི་རོལ་པ་དང་རང་སྡེ་དོན་སྨྲ་གཉིས་ཀྱི་རྒྱུད་ལ་ཡོད།
ལྷན་སྐྱེས་ལ་བཟུང་བ་རྫས་གཞན་དུ་འཛིན་པའི་བློ་དང༌། གཟུགས་
སོགས་ངོ་བོ་དང་ཁྱད་པར་གྱི་ཐ་སྙད་ཀྱི་གཞིར་རང་གི་མཚན་ཉིད་
ཀྱིས་གྲུབ་པར་འཛིན་པའི་བློ་གཉིས་ཡོད། དེ་དག་གི་ཞེན་ཡུལ་གྱི་
བདག་དེ་ སྒྲོ་འདོགས་ཀྱི་མཐའ་དང་ཆོས་ཀྱི་བདག་མེད་སྒྲུབ་པའི་
རིགས་པའི་དགག་བྱ་ཡིན་ནོ། །རྩོད་པ་སྤོང་བ་ལ་ཁོ་ན་རེ། རྟགས་
ཡང་དག་གི་དགག་བྱ་ཡོད་པར་ཐལ། རིགས་པ་ཡང་དག་གི་དགག་
བྱ་ཡོད་པའི་ཕྱིར་ན་མ་ཁྱབ། འདོད་མི་རིགས་ཏེ། ཡོད་ན་རྟགས་
497



བྱང་ཆུབ་ལོ་མ་དཔེ་ཚོགས།
ཡང་དག་གིས་འགོག་མི་ནུས་པའི་ཕྱིར། ཡང་ཁོ་ན་རེ། བདག་
འཛིན་ ཆོས་ ཅན། རིགས་ པ་ ཡང་ དག་ གིས་ བསལ་ བར་ ཐལ།
དེའི་ དགག་ བྱ་ ཡིན་ པའི་ ཕྱིར་ ན་ མ་ ཁྱབ། འདོད་ མི་ རིགས་ ཏེ།
ཚད་མས་གྲུབ་ པའི་ ཕྱིར། ཡང་ཁོ་ན་རེ། གཟུགས་ཆོས་ ཅན།
གཟུགས་འཛིན་རྟོག་པའི་ཞེན་གཞིར་རྟག་ཡིན་པར་ཐལ། དེའི་
ཞེན་གཞིར་ཡོད་པ་གང་ཞིག དེའི་ཞེན་གཞིར་དངོས་པོ་མ་ཡིན་
པའི་ཕྱིར། འདོད་ན། དེའི་ཞེན་གཞིར་དུས་རྟག་ཏུ་ཡོད་པར་
ཐལ། འདོད་པའི་ཕྱིར་ཟེར་ན་མཁས་པ་སྔ་མ་དག་མ་ཁྱབ་གསུང་
ངོ༌། །གཞན་དག་དེའི་ཞེན་གཞིར་མ་གྲུབ་ཟེར་བ་དང་། དེའི་ཞེན་
གཞིར་དངོས་པོར་གྲུབ་ཟེར་བའི་ལུགས་ཕྱི་མ་གཉིས་ཀྱིས་ཕྱོགས་་་་
གཏན་མ་གོ་འདུག་མོད། འོན་ཀྱང་འདིར་ཅུང་ཟད་དཔྱད་ན་སྤྱིར་
ཡོད་ན་རྟག་དངོས་གང་རུང་ཡིན་དགོས་ཀྱང་དེའི་ཞེན་གཞིར་ཡོད་ན་
དེའི་ ཞེན་ གཞིར་ རྟག་ དངོས་ གང༌ རུང་ ཡིན་ མི་ དགོས་ པར་ ཐལ།
སྤྱིར་ཡོད་ན་རང་ངོས་ནས་གྲུབ་དགོས་ཀྱང་དེའི་ཞེན་གཞིར་ཡོད་ན་
དེའི་ཞེན་གཞིར་རང་ངོས་ནས་གྲུབ་མི་དགོས་པའི་ཕྱིར། མ་གྲུབ་ན།
གཟུགས་ ཆོས་ ཅན། དེར་ ཐལ། དེའི་ ཕྱིར། འདོད་ ན།
གཟུགས་འཛིན་རྟོག་པའི་ཞེན་གཞིར་རང་གི་གནས་ཚོད་ཀྱི་དབང་
གིས་གྲུབ་པར་ཐལ། འདོད་པའི་ཕྱིར། འདོད་ན། གཟུགས་དེ་
གཟུགས་ཞེས་པའི་ཐ་སྙད་འཇུག་པའི་འཇུག་གཞིར་རང་གི་གནས་
ཚོད་ཀྱི་དབང་གིས་གྲུབ་པར་ཐལ། འདོད་པའི་ཕྱིར། འདོད་ན།
498



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
གཟུགས་ཞེས་པའི་ཐ་སྙད་དེ་གཟུགས་ལ་དངོས་པོའི་གནས་ཚོད་ཀྱི་
དབང་ གིས་ འཇུག་ པར་ ཐལ། འདོད་ པའི་ ཕྱིར། འདོད་ན།
མིང་བརྡ་སྦྱོར་དགོས་ཀྱི་གང་ཟག་ལ་མིང་བརྡ་མ་སྦྱར་བའི་སྔ་རོལ་ཏུ་
འདི་ གཟུགས་ སོ་ སྙམ་ པའི་ བློ་ སྐྱེ་ བར་ ཐལ། འདོད་ པའི་ ཕྱིར། །
དེས་ན་དེའི་ཞེན་གཞིར་ཡོད་ཀྱང་མཚན་ཉིད་གསུམ་གང་རུང་ཡིན་མི་
དགོས་སྙམ་ཁ་ཅིག་ཟེར། གོང་མ་དག་གིས་དེ་དེའི་ཞེན་གཞིར་ཀུན་
བཏགས་ཡིན་གསུངས་པ་ནི། སྟོང་ཐུན་ལས། རྣམ་ཤེས་བདེན་
པར་གྲུབ་ཀྱང་རྣམ་ཤེས་རྣམ་ཤེས་སོ་ཞེས་པའི་ཐ་སྙད་གང་ལ་འཇུག་
པའི་གཞིར་བདེན་པར་མ་གྲུབ་ཅིང་། དེ་དེ་འདྲའི་ཐ་སྙད་ཀྱི་གཞི་
འམ་གནས་སུ་གྱུར་པ་ཀུན་བཏགས་ཡིན་ལ་ཞེས་གསུངས་པ་ལ་་་་
དགོངས་པར་སྣང་ངོ༌། །ཕྱི་མ་གཉིས་ཀྱི་དང་བོ་ལ་གཟུགས་རྗོད་བྱེད་
ཀྱི་སྒྲའི་བརྗོད་བྱར་མ་གྲུབ་པར་ཐལ། དེ་བདེན་འཛིན་གྱི་རྟོག་པའི་
ཞེན་གཞིར་མ་གྲུབ་པའི་ཕྱིར། གཉིས་པའི་ལུགས་ལའང་གཟུགས་
དེའི་ཞེན་གཞིར་གྲུབ་པ་དང་དངོས་པོ་ཡིན་པའི་རྒྱུ་མཚན་གྱིས་དེའི་
ཞེན་གཞིར་དངོས་པོར་གྲུབ་པར་ཁས་ལེན་རིགས་པར་ཐལ། དམ་
བཅའ་འཐད་པའི་ཕྱིར། འདོད་ན། གཟུགས་དེའི་ཞེན་གཞིར་
དོན་དམ་པར་གྲུབ་པར་ཐལ། དེའི་ཞེན་གཞིར་གྲུབ་པ་དང་དོན་
དམ་པར་གྲུབ་པ་གཉིས་ཀ་ཡིན་པའི་ཕྱིར། གཉིས་པ་ལ་རྩོད་ཚུལ་
དང་། སྐྱོན་ དེ་ མི་ འཇུག་ ཚུལ་ གཉིས། དང་ བོ་ འཆད་ པ་ ལ།
འདི་ཉིད་ལས། གལ་ཏེ་གཟུགས་སོགས་ཞེས་པ་ནས། གྱིས་ཤིག་
499



བྱང་ཆུབ་ལོ་མ་དཔེ་ཚོགས།
ཅེ་ན་ཞེས་པའི་བར་གསུངས། འདིར་རྩོད་པའི་གཞི་ནི་གཟུགས་
སོགས་མིང་བརྡ་འཇུག་པའི་འཇུག་གཞིར་རང་གི་མཚན་ཉིད་ཀྱིས་
གྲུབ་པ་དེ་ཆོས་བདག་དེ་བཀག་པ་ཆོས་ཀྱི་བདག་མེད་ཕྲ་མོར་བསྟན་
པ་ལ་རྩོད་པའི་ཕྱིར། རྩོད་ཚུལ་ནི་ཁོ་ན་རེ། ངོ་བོ་དང་ཁྱད་པར་
གྱི་ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་ཡོངས་གྲུབ་མ་
ཡིན་པར་ཐལ། གཟུགས་སོགས་མིང་བརྡ་འཇུག་པའི་འཇུག་་་་
གཞིར་རང་གི་མཚན་ཉིད་ཀྱིས་གྲུབ་པ་འགོག་མི་རིགས་པའི་ཕྱིར།
དེར་ཐལ། གཟུགས་སོགས་སྒྲ་རྟོག་གི་ཡུལ་ཡིན་པའི་ཆ་ལྟ་བུ་རང་
གི་མཚན་ཉིད་ཀྱིས་གྲུབ་པ་འགོག་མི་དགོས་པའི་ཕྱིར་ཏེ། དེ་དོན་
སྨྲ་སྡེ་བས་གྲུབ་ཟིན་པའི་ཕྱིར། དེ་འདྲ་བའི་རྗོད་བྱེད་ཀྱི་སྒྲ་སྤྱི་དང་
དོན་སྤྱི་རང་གི་མཚན་ཉིད་ཀྱིས་མ་གྲུབ་པར་དོན་སྨྲ་སྡེ་བས་གྲུབ་ཟིན་
པའི་ཕྱིར། རྩ་བར་འདོད་ན། འདི་ནི་གཟུགས་སོ་ཞེས་ངོ་བོ་དང་
འདི་ནི་གཟུགས་ཀྱི་སྐྱེ་བའོ་ཞེས་ཁྱད་པར་གྱི་ཐ་སྙད་ཀྱི་གཞིར་རང་གི་
མཚན་ཉིད་ཀྱིས་མ་གྲུབ་པ་དེ་དགོངས་འགྲེལ་ལས་ཆོས་ཀྱི་བདག་མེད་
དུ་བཤད་པ་དང་། བྱང་ས་ལས་ཤེས་སྒྲིབ་རྣམ་པར་དག་བྱེད་ཀྱི་
དམིགས་ པར་ བཤད་ པ་ མི་ འཐད་ པར་ ཐལ་ ལོ། ། གཞན་ ཡང་།
གཟུགས་སོགས་མིང་བརྡ་འཇུག་པའི་གཞིར་རང་གི་མཚན་ཉིད་ཀྱིས་
གྲུབ་ པ་ ཆོས་ བདག་ ཕྲ་ མོ་ བྱས་ ནས་ འགོག་ མི་ རིགས་ པར་ ཐལ།
གཟུགས་སོགས་མིང་བརྡའི་ཡུལ་ཡིན་པའི་ཆ་ལྟ་བུའི་རང་ལྡོག་རང་གི་
མཚན་ཉིད་ཀྱིས་གྲུབ་པ་ཆོས་བདག་ཏུ་བྱས་ནས་ཀྱང་འགོག་མི་རིགས།
500



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཟུགས་འཛིན་རྟོག་པའི་རང་ཡུལ་གྱི་གཞི་ལྡོག་ཏུ་རང་གི་མཚན་ཉིད་
ཀྱིས་གྲུབ་པ་ཞིག་ཡོད་པ་ཆོས་བདག་ཏུ་བྱས་ནས་ཀྱང་འགོག་མི་་་
རིགས་པའི་ཕྱིར། དང་བོ་གྲུབ་སྟེ། རྗེས་དཔག་ཚད་མའི་གཞལ་
བྱ་རང་གི་མཚན་ཉིད་ཀྱིས་མ་གྲུབ་པར་མདོ་སྡེ་བས་གྲུབ་ཟིན་པས་དེ་
འདྲ་མེད་པར་རྟོགས་ཀྱང་ཆོས་ཀྱི་བདག་མེད་རྟོགས་པར་འོང་དོན་
མེད་པའི་ཕྱིར་ཏེ། འདི་ཉིད་ལས། ཞེན་ཡུལ་གྱི་རང་ལྡོག་རང་
མཚན་གྱིས་གྲུབ་པ་འགོག་ནའང་རྗེས་དཔག་ཚད་མའི་གཞལ་བྱ་སྤྱི་
མཚན་དངོས་པོར་མེད་པར་མདོ་སྡེ་བས་ཀྱང་གྲུབ་པས་མི་འཐད་དོ་
ཞེས་གསུངས་པའི་ཕྱིར། གཉིས་པ་གྲུབ་སྟེ། སྒྲ་རྟོག་གི་ཡུལ་གྱི་
གཞི་ལྡོག་ཏུ་གྱུར་པའི་གཞན་དབང་ཡོད་པའི་གཞི་ལྡོག་ལ་རང་མཚན་
གྱིས་གྲུབ་པ་འགོག་མི་ནུས་པའི་ཕྱིར། འདི་ཉིད་ལས། གཟུགས་
སོགས་ཞེས་པ་ནས། ཞེན་ཡུལ་གྱི་གཞི་ལྡོག་རང་མཚན་གྱིས་གྲུབ་པ་
འགོག་ན་གཞན་དབང་རང་མཚན་གྱིས་གྲུབ་པ་བཀག་པར་འགྱུར་ལ་
ཞེས་གསུངས་པའི་ཕྱིར། གཞན་ཡང་མདོ་སྡེ་བས་ཆོས་ཀྱི་བདག་
མེད་ཕྲ་མོ་རྟོགས་པར་ཐལ། སྲིད་པ་འཕོ་བའི་མདོ་ལས། མིང་ནི་
གང་དང་གང་གིས་སུ། །ཞེས་སོགས་ཀྱིས་བསྟན་པ་ལས་ལྷག་པའི་
སྟོང་ཉིད་དགོངས་འགྲེལ་ལས་བཤད་པའི་ཀུན་བཏགས་རང་གི་་་་
མཚན་ཉིད་ཀྱིས་གྲུབ་པས་སྟོང་བའི་ཆོས་ཉིད་ལ་མི་སྣང་ཞིང་ལུང་དེ་
ཉན་ཐོས་སྡེ་བ་ལ་གྲུབ་ཟིན་པའི་ཕྱིར། གཞན་ཡང་། ངོ་བོ་དང་
ཁྱད་པར་གྱི་ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་ཆོས་ཀྱི་
501



བྱང་ཆུབ་ལོ་མ་དཔེ་ཚོགས།
---
--
སམཡམས
བདག་མེད་ཕྲ་མོ་ཤེས་སྒྲིབ་དག་བྱེད་ཀྱི་དམིགས་པར་མི་འཐད་པར་
ཐལ། དེ་ལ་གཟུང་འཛིན་རྫས་ཐ་དད་བཀག་པའི་རྣམ་པར་རིག་པ་
ཙམ་གྱི་དོན་མ་ཚང་པའི་ཕྱིར་ན་འགལ་བ་དེ་དག་གིས་རིག་པར་་
འགྱུར་རོ་ཞེས་ཟེར། གཉིས་པ་དེའི་ལན་འཆད་པ་ལ། བཤད་
པར་བྱ་སྟེ་ཞེས་སོགས་གསུངས། ངོ་བོ་དང་ཁྱད་པར་ལ་ཀུན་་་་
བཏགས་པའི་ཀུན་བཏགས་རང་གི་མཚན་ཉིད་ཀྱིས་གྲུབ་པས་སྟོང་བ་
དེ་ཉན་ཐོས་སྡེ་བས་གྲུབ་ཟིན་པ་དང་། སྟོང་ཚུལ་དེ་ལ་རྣམ་པར་
རིག་པ་ཙམ་གྱི་དོན་མེད་པ་མི་འཐད་པར་ཐལ། དེ་འདྲའི་སྟོང་
ཉིད་དེ་ཤེས་སྒྲིབ་དག་བྱེད་ཀྱི་རྣམ་དག་ལམ་གྱི་དམིགས་པ་མཐར་
ཐུག་ཏུ་དགོངས་འགྲེལ་ལས་བཤད། དེ་རྟོགས་པའི་ལམ་དེ་དབུ་
མའི་ལམ་གོང་ན་མེད་པར་བྱང་སར་བཤད། སྟོང་ཚུལ་དེ་ལ་བརྟེན་
ནས་རྣམ་པར་རིག་པ་ཙམ་ལ་འཇུག་པར་ཐེག་བསྡུས་ལས་བཤད་པའི་
ཕྱིར། དེ་སྐད་དུ་འདི་ཉིད་ལས། སྟོང་ཚུལ་འདི་ཞེས་པ་ནས།
གྲུབ་ཟིན་པ་མ་ཡིན་ནོ། །ཞེས་གསུངས་པའི་ཕྱིར། དེས་ན་ཉན་
ཐོས་སྡེ་བས་ངོ་བོ་དང་ཁྱད་པར་གྱི་ཀུན་བཏགས་ལ་འདི་པའི་འདོད་
པ་ལྟར་གྱི་རང་མཚན་གྱིས་གྲུབ་པ་དང་དེའི་དོན་ཡང་ཁས་བླངས་
པར་ཐལ། དེས་གཟུགས་སོགས་ངོ་བོ་དང་ཁྱད་པར་གྱི་ཐ་སྙད་ཀྱི་
གཞིར་རང་གི་གནས་ཚོད་ཀྱི་དབང་གིས་གྲུབ་པར་འདོད་པའི་ཕྱིར།
འདི་ཉིད་ལས། སྟོང་ཚུལ་འདི་ཞེས་པ་ནས། དེའི་ཕྱིར་འདིའི་
ཟློག་ཕྱོགས་ཀྱི་སྒྲོ་འདོགས་ངོ་བོ་དང་ཁྱད་པར་གྱི་ཐ་སྙད་ཀྱིས་་་་་་
502



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བཏགས་པ་དེར་གཟུགས་སོགས་རང་གི་མཚན་ཉིད་ཀྱིས་གྲུབ་པར་
འཛིན་པའི་གྲུབ་ མཐའི་ཁས་ལེན་ ཀྱང་ ཉན་ ཐོས་ སྡེ་བ་ ལ་ ཡོད་དེ།
ཞེས་ གསུངས་པའི་ཕྱིར། དེས་ན་སྐབས་འདིའི་སྒྲོ་འདོགས་ལུང་
རིགས་གཉིས་ཀྱིས་འགོག་པའི་ཕྱོགས་སྔ་སྨྲ་བ་བོ་ཉན་ཐོས་སྡེ་བ་ཡིན་
ཅིང་། དེས་ངོ་བོ་དང་ཁྱད་པར་གྱི་ཀུན་བཏགས་གཉིས་རང་མཚན་
གྱིས་གྲུབ་པར་འདོད་པར་ཐལ། གཞན་སྡེ་ལ་རང་གི་སྟོན་པའི་ལུང་
གིས་འགོག་མི་རུང༌། ངོ་བོ་ཉིད་མེད་པར་སྨྲ་བ་དང་རྣལ་འབྱོར་
སྤྱོད་ པའི་ཁྱད་ པར་ ལ་ འགོག་ པ་ མ་ ཡིན་ པའི་ ཕྱིར། དེར་ཐལ།
བྱང་སར་ངོ་བོ་དང་ཁྱད་པར་གྱི་ཀུན་བཏགས་རང་གི་མཚན་ཉིད་
ཀྱིས་གྲུབ་པ་འགོག་པ་ན་དགོངས་འགྲེལ་མ་དྲངས་པར་ཉན་ཐོས་སྡེ་
བ་ལ་གྲུབ་པའི་ལུང་སྲིད་པ་འཕོ་བའི་མདོ། དོན་གྱི་སྡེ་ཚན་གྱི་མདོ།
བསྡུམ་བྱེད་ཀ་ཏྱཱ་ནའི་བུ་ལས་བརྩམས་པའི་མདོ་སྟེ་ལུང་གསུམ་གྱིས་
བཀག་པའི་ཕྱིར། དོན་གྱི་སྡེ་ཚན་གྱིས་བཀག་ཚུལ་ནི་ཉན་ཐོས་སྡེ་
བ་ཁྱོད་ཀྱིས་གཟུགས་ཐམས་ཅད་མིང་བརྡའི་ཐ་སྙད་ཀྱི་གཞིར་རང་གི་
གནས་ཚོད་ཀྱི་དབང་གིས་གྲུབ་པར་འདོད་པ་མི་རིགས་པར་ཐལ།
གཟུགས་སོགས་ཐམས་ཅད་མིང་བརྡའི་ཐ་སྙད་འཇུག་གཞིར་རང་གི་
གནས་ཚོད་ཀྱི་དབང་གིས་གྲུབ་པར་འཛིན་པའི་བློ་ནི་ཆོས་ཉིད་མཐོང་
བ་ལ་སྒྲིབ་བྱེད་ཀྱི་ཀུན་རྫོབ་ཡིན་ལ། དེས་བཟུང་བ་ལྟར་དུ་བཅོམ་
ལྡན་འདས་རང་ཉིད་ཀྱིས་གཟིགས་གསན་སོགས་མི་མཛད་ན་ཞལ་
གྱིས་བཞེས་ནས་རང་ལུགས་ སུ་ མཛད་ པ་ ལྟ་ ཅི་སྨོས་པའི་ཕྱིར་ཏེ།
503



བྱང་ཆུབ་ལོ་མ་དཔེ་ཚོགས།
དོན་གྱི་སྡེ་ཚན་གྱི་མདོ་ལས། འཇིག་རྟེན་དག་ན་ཀུན་རྫོབ་གང་ཅི་
ཡོད། །དེ་ཀུན་ཐུབ་པས་ཞལ་གྱིས་མི་བཞེས་ཏེ། ། གཟིགས་དང་་་་
གསན་ལ་བཞེད་པ་མི་མཛད་ན། །དེ་ནི་ཞལ་གྱིས་མི་བཞེས་གང་གིས་
འཛིན། །ཞེས་གསུངས་པའི་ཕྱིར། གཞན་ཡང་། གཟུགས་་་་་
སོགས་མིང་བརྡའི་གནས་སུ་རང་གི་མཚན་ཉིད་ཀྱིས་མ་གྲུབ་པར་ཐལ།
གཟུགས་སོགས་དེར་མ་གྲུབ་པ་གཟུགས་སོགས་ཀྱི་གནས་ལུགས་་་་
ཡོངས་གྲུབ་ཡིན་པའི་ཕྱིར། སྲིད་པ་འཕོ་བའི་མདོ་ལས། མིང་ནི་
གང་དང་གང་གིས་སུ། །ཆོས་རྣམས་གང་དང་གང་བརྗོད་པ། །དེ་ལ་
དེ་ནི་ཡོད་མ་ཡིན། །འདི་ནི་ཆོས་རྣམས་ཆོས་ཉིད་དོ། །ཞེས་གསུངས་
པའི་ཕྱིར་དང་། དེ་ལྟར་མ་ཡིན་ན་དགེ་སློང་བསྡུམ་བྱེད་དེས་ས་ཆུ་
མེ་རླུང་སོགས་ཀྱི་མིང་བརྡའི་འཇུག་གཞིར་རང་གི་མཚན་ཉིད་ཀྱིས་
གྲུབ་པ་ལ་བརྟེན་ནས་བསམ་གཏན་བྱེད་དགོས་པ་ལ་མི་བྱེད་པའི་
ཕྱིར། བསྡུམ་ བྱེད་ ཀ་ཏྱཱ་ནའི་ བུ་ ལས་ བརྩམས་ པའི་ མདོ་ ལས།
འདི་ལ་དགེ་སློང་བསྡུམ་བྱེད་ནི་ས་ལ་བརྟེན་ཅིང་བསམ་གཏན་མི་
བྱེད་དོ། །ཆུ་དང་མེ་དང་རླུང་དང་ནམ་མཁའ་དང་རྣམ་པར་ཤེས་པ་
དང་། ཅི་ཡང་མེད་པའི་སྐྱེ་མཆེད་དང་། འདུ་ཤེས་མེད་འདུ་ཤེས་
མེད་མིན་སྐྱེ་མཆེད་དང་། འཇིག་རྟེན་འདི་དང་ཕ་རོལ་དང་། ཉི་
མ་དང་ཟླ་བ་དང་མཐོང་བ་དང་ཐོས་པ་དང་། བྱེ་བྲག་ཕྱེད་པ་དང༌།
རྣམ་པར་ཤེས་པ་དང༌། རྙེད་པ་བཙལ་བ་དང་། ཡིད་ཀྱི་རྗེས་སུ་
བཏགས་པ་དང་། རྗེས་སུ་དཔྱད་པ་དེ་དག་ཐམས་ཅད་ལ་བརྟེན་
504



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཅིང་བསམ་གཏན་མི་བྱེད་དོ། ། ཞེས་གསུངས་པའི་ཕྱིར། འདི་
གསུམ་འདི་ལྟར་བཤད་པ་བྱང་སར་གསུངས་སྣང་ངོ༌། །དེས་ན་དོན་
སྨྲ་སྡེ་བ་ལ་ལུང་གསུམ་སྒྲ་ཇི་བཞིན་པར་གྲུབ་ཀྱང་དེ་དག་གིས་ལུང་དེ་
དག་གི་དོན་མ་རྟོགས་པར་ཐལ། དེ་དག་གི་ལུང་དོན་བཤད་པ་ན་
གཟུགས་སོགས་རང་འཛིན་རྟོག་པའི་ཞེན་གཞི་ཡིན་པའི་ཆ་ལྟ་བུ་རང་
གི་མཚན་ཉིད་ཀྱིས་མ་གྲུབ་པ་ལ་སྦྱོར་བའམ། ཡང་ན་གཟུགས་
སོགས་རྟོག་པའི་ཞེན་གཞིར་རང་རྐྱ་ཐུབ་པའི་རྫས་སུ་མེད་པ་ལ་སྦྱོར་
དགོས་པའི་ཕྱིར་ཏེ། ཆོས་ཀྱི་བདག་མེད་ཕྲ་མོ་ཁས་མི་ལེན་པ་དང་
འདིར་དགོངས་འགྲེལ་གྱི་ལུང་མ་དྲངས་པས་དགོངས་འགྲེལ་ཡང་
བཀར་ཁས་མི་ལེན་པ་དང་ངོ་བོ་ཉིད་མེད་པར་སྨྲ་བ་དག་ལ་དྲངས་
པས་ཀྱང་འགྲུབ་པའི་ཕྱིར། གཞན་ཡང་། མདོ་སྡེ་བས་ཆོས་ཀྱི་
བདག་མེད་ཕྲ་མོ་རྟོགས་པ་མི་འཐད་པར་ཐལ། བྱིས་པ་རྣམས་
གཟུགས་སོགས་རང་འཛིན་རྟོག་པའི་ཞེན་གཞིར་རང་གི་གནས་ཚོད་
ཀྱི་དབང་གིས་གྲུབ་པར་ཞེན་པ་གང་ཞིག ཉན་ཐོས་སྡེ་བས་དེའི་
ཞེན་ཚུལ་འཐད་ལྡན་དུ་ཁས་མི་ལེན་པའི་ཕྱིར། དང་པོ་གྲུབ་སྟེ།
དེ་ལ་ཡོད་པར་བྱིས་པ་རྣམས་ལ་སྔོན་པོ་འོ་ཞེས་བརྗོད་པའི་དོན་དེའི་
ངོ་བོ་ཉིད་གང་ཡིན་དྲིས་པས་དེའི་ངོ་བོ་ཉིད་སྔོན་པོ་ཡིན་ཞེས་ལན་
འདེབས་ཀྱི། སྔོན་པོ་ཞེས་པའི་མིང་དུ་བཏགས་པ་ཙམ་ཞིག་སྔོན་པོ་
ཞེས་བརྗོད་པའི་དོན་དེའི་ངོ་བོ་ཉིད་ཡིན་ཞེས་ལན་མི་འདེབས་པའི་
རྒྱུ་མཚན་དེས་འགྲུབ་པའི་ཕྱིར། འདི་ཉིད་ལས། དེའི་དོན་ནི་
505



བྱང་ཆུབ་ལོ་མ་དཔེ་ཚོགས།
གཟུགས་ཞེས་བརྗོད་པའི་དོན་དེའི་ངོ་བོ་ཉིད་གང་ཡིན་དྲིས་པ་ན་
དེའི་ངོ་བོ་ཉིད་གཟུགས་ཡིན་ཞེས་སྨྲ་ཡི་གཟུགས་ཞེས་པའི་མིང་དུ་
བཏགས་པ་ཙམ་ཞིག་གཟུགས་ཞེས་བརྗོད་པའི་དོན་དེའི་ངོ་བོ་ཉིད་
ཡིན་ནོ་ཞེས་སྨྲ་རྒྱུ་མེད་དོ་ཞེས་གསུངས་པའི་ཕྱིར། གཉིས་པ་གྲུབ་
སྟེ། འདི་ཉིད་ལས། དེ་བྱིས་པ་རྣམས་ལ་ཡོད་པར་སྔར་བཤད་པ་
དེས་གྲུབ་ཅིང་། དེ་འདྲའི་འཛིན་སྟངས་འཐད་ལྡན་དུ་དོན་སྨྲ་སྡེ་
གཉིས་ཀྱིས་ཀྱང་འདོད་པས་ཞེས་གསུངས་པའི་ཕྱིར། ཡང་ཁ་ཅིག་
གཟུགས་གཟུགས་འཛིན་རྟོག་པའི་ཞེན་གཞིར་གྱུར་པའི་ཀུན་་་་་་་་
བཏགས་ཡིན་པར་ཐལ། དེ་དེའི་ཞེན་གཞིར་གྱུར་པ་ཀུན་བཏགས་
ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། རྣམ་ཤེས་རྣམ་ཤེས་ཀྱི་
ཐ་སྙད་ཀྱི་གཞིར་གྱུར་པའམ་གནས་སུ་གྱུར་པ་ཀུན་བཏགས་ཡིན་པའི་
ཕྱིར། སྟོང་ཐུན་ལས། དེ་དེ་འདྲའི་ཐ་སྙད་ཀྱི་གཞིའམ་གནས་སུ་
གྱུར་པ་ཀུན་བཏགས་ཡིན་ལ་ཞེས་གསུངས་པའི་ཕྱིར། འདོད་མི་
ནུས་ཏེ། དེ་དེའི་ཞེན་གཞིར་གྱུར་པའི་དངོས་པོ་ཡིན་པའི་ཕྱིར།
དེར་ཐལ། དེ་དེའི་ཞེན་གཞིར་གྱུར་པའི་དངོས་པོར་གྲུབ་པའི་ཕྱིར།
དེར་ཐལ། དེ་དེའི་ཞེན་གཞིར་གྱུར་པའི་དངོས་པོར་རང་གི་མཚན་
ཉིད་ཀྱིས་གྲུབ་ཀྱང༌། དེ་དེའི་ཞེན་གཞིར་རང་གི་མཚན་ཉིད་ཀྱིས་
མ་གྲུབ་པའི་ཁྱད་པར་འབྱེད་དགོས་པའི་ཕྱིར། དེར་ཐལ། སྔོན་
པོ་སྔོན་པོར་རང་གི་མཚན་ཉིད་ཀྱིས་གྲུབ་ཀྱང་། སྔོན་པོ་དེ་སྔོན་
པོའི་ཐ་སྙད་ཀྱི་གཞིར་རང་གི་མཚན་ཉིད་ཀྱིས་མ་གྲུབ། སྔོན་པོའི་
506



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཐ་སྙད་ཀྱི་གཞིར་གྱུར་པའི་སྔོན་པོ་རང་གི་མཚན་ཉིད་ཀྱིས་གྲུབ་པའི་
ཕྱིར་ཏེ། སྟོང་ཐུན་ལས། སྔོན་པོ་སྔོན་པོའི་ཐ་སྙད་ཀྱི་གཞིར་རང་
གི་མཚན་ཉིད་ཀྱིས་མ་གྲུབ་ཀྱང༌། སྔོན་པོ་སྔོན་པོར་རང་གི་མཚན་
ཉིད་ཀྱིས་གྲུབ་པ་ལྟར་དབང་ཤེས་ལ་སྔོན་པོ་སྔོན་པོའི་ཐ་སྙད་འཇུག་
པའི་གཞིའི་སྣང་ཚུལ་ལྟར་རང་གི་མཚན་ཉིད་ཀྱིས་མ་གྲུབ་ཀྱང་སྔོན་
པོ་སྔོན་པོར་སྣང་བའི་སྣང་ཚུལ་ལྟར་རང་གི་མཚན་ཉིད་ཀྱིས་གྲུབ་ལ།
སྣང་ཚུལ་དེ་ལྟར་འཛིན་པའི་རྟོག་པས་ཞེན་པ་ལྟར་ཡང་རང་གི་་་
མཚན་ཉིད་ཀྱིས་གྲུབ་པོ། །ཞེས་གསུངས་པའི་ཕྱིར། དེ་ལ་ཁོ་ན་རེ།
སྔོ་འཛིན་རྟོག་པའི་ཞེན་གཞིར་གྱུར་པའི་རང་མཚན་ཡོད་པར་ཐལ།
འདོད་པའི་ཕྱིར། འདོད་ན། འདི་ཉིད་ལས། སྒྲའི་བརྗོད་བྱའི་
རང་ལྡོག་རྟོག་བཏགས་ཡིན་ཀྱང་དེའི་གཞི་ལྡོག་ཏུ་རང་མཚན་འོང་
བའི་ལུགས་དང་ག་ལ་མཚུངས་ཞེས་གསུངས་པ་མི་འཐད་པར་ཐལ།
སྔོ་འཛིན་རྟོག་པའི་ཞེན་གཞིའི་གཞི་ལྡོག་ལ་རང་མཚན་མི་འོང་བར་
སེམས་ཙམ་པས་འདོད་ལ། མདོ་སྡེ་བས་རྟོག་པའི་ཞེན་གཞིའི་རང་
ལྡོག་ཙམ་རང་མཚན་དུ་མ་གྲུབ་པར་འདོད་པ་མ་ཡིན་པའི་ཕྱིར་ན་མ་
ཁྱབ་སྟེ། མདོ་སྡེ་བས་སྔོན་པོ་སྔོ་འཛིན་རྟོག་པའི་ཞེན་གཞི་ཡིན་པ་
ལྟ་བུ་རང་གི་མཚན་ཉིད་ཀྱིས་མ་གྲུབ་པར་འདོད་ཀྱང་དེའི་ཞེན་ཡུལ་
གྱི་གཞི་ལྡོག་ཏུ་གྱུར་པའི་སྔོན་པོ་དེ་ཞེན་གཞིར་རང་གི་མཚན་ཉིད་
ཀྱིས་གྲུབ་པར་འདོད་ལ། སེམས་ཙམ་པས་དེ་དེའི་ཞེན་གཞིའི་རང་
ལྡོག་ ཏུ་མ་ཟད་དེའི་གཞི་ལྡོག་ཏུ་གྱུར་པའི་སྔོན་པོ་ཡང་དེའི་ཞེན་་
507



བྱང་ཆུབ་ལོ་མ་དཔེ་ཚོགས།
གཞིར་རང་མཚན་གྱིས་གྲུབ་པར་མི་འདོད་ཅེས་པའི་དོན་ཡིན་པའི་
ཕྱིར་ཏེ། གཞི་གྲུབ་ན་སྔོ་འཛིན་རྟོག་པའི་ཞེན་གཞིར་རང་མཚན་
གྱིས་མ་གྲུབ་པས་ཁྱབ་པ་ཁས་ལེན་པའི་ཕྱིར། གཞན་ཡང་སྔོན་པོ་
སྔོན་པོར་རང་མཚན་གྱིས་གྲུབ་པ་དང་སྔོན་པོ་སྔོན་པོའི་ཐ་སྙད་ཀྱི་
གཞིར་རང་མཚན་གྱིས་མ་གྲུབ་པའི་ཁྱད་པར་ཡོད་པར་ཐལ། སྔོ་
འཛིན་མིག་ཤེས་ལ་སྔོན་པོ་སྔོན་པོར་སྣང་བ་ལྟར་གྲུབ་པ་གང་ཞིག་
སྔོ་འཛིན་དབང་ཤེས་ལ་སྔོན་པོ་སྔོན་པོའི་ཐ་སྙད་ཀྱི་གཞིའི་སྣང་ཚུལ་
ལྟར་རང་མཚན་གྱིས་མ་གྲུབ་པའི་ཕྱིར། དང་བོ་གྲུབ་སྟེ། དེ་ལ་དེ་
ལྟར་སྣང་བ་དེ་རིགས་མཐུན་པའི་བག་ཆགས་ཀྱིས་སྐྱེད་པའི་འབྲས་བུ་
ཡིན་པའི་ཕྱིར་ཏེ། སྟོང་ཐུན་ལས། མིག་ཤེས་ལ་སྔོན་པོ་སྔོན་པོར་
སྣང་བ་ནི་མངོན་པར་བརྗོད་པའི་བག་ཆགས་ཀྱི་ལག་རྗེས་མ་ཡིན་གྱི་
རིགས་ མཐུན་ པའི་ བག་ ཆགས་ ཀྱིས་ སྐྱེད་ པའི་ འབྲས་ བུ་ ཡིན་ ལ།
ཞེས་ སོགས་གསུངས་པའི་ཕྱིར། གཉིས་པ་གྲུབ་སྟེ། སྔོ་འཛིན་
དབང་ཤེས་ལ་དེ་ལྟར་སྣང་བ་དེ་མངོན་པར་བརྗོད་པའི་བག་ཆགས་
ཀྱི་དབང་གིས་ཤར་བའི་སྣང་བ་ཡིན་པས་སྣང་ཚུལ་ལྟར་མ་གྲུབ་པའི་
ཕྱིར་ཏེ། སྟོང་ཐུན་ལས། མིག་ཤེས་ལ་སྔོན་པོ་སྔོན་པོའི་ཐ་སྙད་
འཇུག་པའི་གཞིའི་སྣང་ཚུལ་ནི་མངོན་པར་བརྗོད་པའི་བག་ཆགས་ཀྱི་
ལག་རྗེས་ཡིན་པས་ཞེས་སོགས་གསུངས་པའི་ཕྱིར། དེ་ལ་ཁོ་ན་རེ།
སྔོན་པོ་སྔོ་འཛིན་མིག་ཤེས་ལ་སྣང་ཚུལ་ལྟར་གྲུབ་པར་ཐལ། སྔོ་
འཛིན་མིག་ཤེས་ལ་སྔོན་པོ་སྔོན་པོར་སྣང་བ་ལྟར་གྲུབ་པའི་ཕྱིར་ན་མ་
508



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཁྱབ་སྟེ། སྔོ་འཛིན་མིག་ཤེས་གཅིག་ལའང་བག་ཆགས་ཀྱི་ལག་རྗེས་
ཀྱི་སྣང་ཚུལ་མི་འདྲ་བ་གསུམ་ཡོད་པའི་ཕྱིར། དེར་ཐལ། བག་
ཆགས་བརྟན་བྱུང་སྔོ་འཛིན་མིག་ཤེས་དེ་ལ་སྔོན་པོ་སྔོན་པོར་སྣང་བ་
ལྟར་རང་གི་མཚན་ཉིད་ཀྱིས་གྲུབ་པའི་གཞན་དབང་ཡིན། སྔོན་པོ་
སྔོན་པོའི་ཐ་སྙད་ཀྱི་གཞིར་ཡོད་པར་སྣང་བ་ལྟར་ཐ་སྙད་དུ་ཡོད་ཀྱང་
རང་མཚན་གྱིས་མེད། སྔོན་པོ་སྔོན་པོའི་ཐ་སྙད་ཀྱི་གཞིར་རང་གི་
མཚན་ཉིད་ཀྱིས་གྲུབ་པར་སྣང་བ་ལྟར་ཐ་སྙད་དུའང་མེད་པའི་སྣང་
ཚུལ་གསུམ་འབྱེད་དགོས་པའི་ཕྱིར། དེར་ཐལ། སྣང་ཚུལ་དེ་
ལྟར་འཛིན་པའི་རྟོག་པའི་ཞེན་ཚུལ་གསུམ་ཡོད་ཀྱང་རྟོག་པ་གཅིག་
གིས་ཞེན་ཚུལ་ལ་གསུམ་མི་འབྱེད་པར་དེ་ལྟར་འཛིན་པའི་རྟོག་པ་སོ་
སོ་བ་གསུམ་འཇོག་དགོས་པའི་ཕྱིར་ཏེ། སྟོང་ཐུན་ལས། དེ་ལྟར་
ན་བག་ཆགས་བརྟན་བྱུང་གི་དབང་ཤེས་གཅིག་གི་སྣང་བ་ལ་ཡང་
ཞེས་པ་ནས། གསུམ་གསུམ་གྱི་ཆ་དབྱེར་ཡོད་པ་ལ། དེ་ལ་སྣང་
བའི་དོན་ལ་ཞེན་པའི་རྟོག་པའི་ཞེན་ཚུལ་ཡང་རིགས་གསུམ་དུ་ཡོད་
ཅིང་། དོན་རྟོག་པའང་སོ་སོ་བ་ཡིན་གྱི་རྟོག་པ་གཅིག་གི་ཞེན་ཚུལ་
གསུམ་དུ་འབྱེད་པ་མ་ཡིན་ནོ། །ཞེས་གསུངས་པའི་ཕྱིར། དེས་ན་
སྔོན་པོ་སྔོ་འཛིན་རྟོག་པའི་ཞེན་གཞི་ཡིན་པའི་དོན་ཡང་སྔོ་འཛིན་
དབང་ཤེས་ལ་སྔོན་པོ་ངོ་བོ་དང་ཁྱད་པར་གྱི་ཐ་སྙད་ཀྱི་གཞིར་སྔོན་པོ་
རང་གི་གནས་ཚོད་ཀྱི་ངོས་ནས་གྲུབ་པ་བཞིན་དུ་སྣང་བའི་སྣང་བ་དེ་
ལ་རྗེས་ཀྱི་རྟོག་པས་ཞེན་ནས་འདི་སྔོན་པོའོ་འདི་སྔོན་པོའི་སྐྱེ་བའོ་
509



བྱང་ཆུབ་ལོ་མ་དཔེ་ཚོགས།
ཞེས་སོགས་ཀྱི་ཐ་སྙད་བྱེད་ཅིང་། སྣང་ཚུལ་དེ་ལྟར་དུ་གྲུབ་པར་
ཡང་རྟོག་པས་ཞེན་པའི་སྒོ་ནས་སྔར་རང་རྒྱུད་ལ་ཡང་དང་ཡང་དུ་
གསོ་བར་བྱ་བའི་བག་ཆགས་དེ་ལ་མངོན་པར་བརྗོད་པའི་བག་ཆགས་
ཞེས་བྱ་ལ། བག་ཆགས་དེའི་དབང་གིས་སྔོ་འཛིན་དབང་ཤེས་ལ་
སྣང་ཚུལ་དེ་ལྟར་སྣང་བའི་སྔོ་སོགས་ལ་དེ་ལ་རྟོག་པའི་ཞེན་གཞི་ཞེས་
བཞག་པ་ཡིན་གྱི། སྤྱིར་སྔོན་པོ་རྟོག་པའི་ཞེན་ཡུལ་ཡིན་ཞེས་པ་
ཙམ་དང་། མདོ་སྡེ་བའི་སྐབས་སུ་གཟུགས་སོགས་རྟོག་པའི་ཞེན་
ཡུལ་ཡིན་པ་ཙམ་དང་གོ་དོན་མི་གཅིག་པའི་ཕྱིར་ཏེ། སྟོང་ཐུན་
ལས། དེས་ན་དབང་ཤེས་ལ་འདི་གཟུགས་ཞེས་པ་ནས། དེའི་
ཕྱིར་དབང་ཤེས་ལ་ཚུལ་དེ་ལྟར་སྣང་བའི་གཟུགས་སོགས་དེ་ལ་རྟོག་
པའི་ཞེན་གཞི་ཞེས་བྱ་སྟེ། འདིར་གཟུགས་སོགས་རྟོག་པའི་ཞེན་
གཞི་ཞེས་ཡང་ཡང་བྱུང་བའི་དོན་ནི་དེ་ཡིན་གྱི་གཟུགས་རྟོག་པའི་
ཞེན་ཡུལ་ཡིན་པ་ཞེས་པ་ཙམ་དང་མི་འདྲ་ལ་ཞེས་གསུངས་པའི་ཕྱིར།
རྣམ་བདེན་རྫུན་ཁྱད་པར་ལ་དགག་བཞག་སྤང་གསུམ་ལས། དང༌
བོ་ལ་ཁ་ཅིག སྔོ་སེར་སོགས་ཁས་ལེན་མི་ལེན་རྣམ་བདེན་རྫུན་གྱི་
ཁྱད་པར་ཟེར་ན། མི་འཐད་པར་ཐལ། རྣམ་རྫུན་པས་ཀྱང་སྔོ་
སེར་སོགས་ཁས་ལེན་པའི་ཕྱིར་ཏེ། སྔོ་སོགས་གཞལ་བྱར་བྱས་པའི་
ཚད་འབྲས་ཁས་ལེན་པའི་ཕྱིར་དང༌། སྔོ་སོགས་ནང་སེམས་ཀྱི་་
བདག་ཉིད་དུ་ཁས་ལེན་པའི་ཕྱིར་ཏེ། རྣམ་འགྲེལ་ལས། ངེས་
པར་བློ་དང་ལྷན་ཅིག་ཏུ། །ཅིག་ཅར་དུ་ནི་མྱོང་འགྱུར་བའི། །ཡུལ་
510



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ནི་དེ་ལས་གཞན་ཉིད་དུ། ། རྣམ་པ་གང་གིས་འགྲུབ་པར་འགྱུར། །
ཞེས་དང་། རྣམ་ངེས་ལས། ལྷན་ཅིག་དམིགས་པ་ངེས་པའི་་་་༌་
ཕྱིར། །སྔོ་དང་དེ་བློ་གཞན་མ་ཡིན། །ཞེས་གསུངས་པའི་ཕྱིར། ཁ་
ཅིག དེ་གཉིས་ཀྱིས་སྔོ་སོགས་རྟོག་པའི་བཏགས་ཙམ་མ་ཡིན་པའི་
ཡོད་པ་དང༌། རྟོག་པའི་བཏགས་ཙམ་དུ་ཁས་ལེན་པ་དེའི་ཁྱད་
པར་ཟེར་བའང་མི་འཐད་པར་ཐལ། རྣམ་རྫུན་པས་ཀྱང་སྔོ་སོགས་
བདེན་གྲུབ་ཏུ་འདོད་པའི་ཕྱིར། སྔོན་པོ་བདེན་གྲུབ་ཏུ་མི་འདོད་
པའི་སེམས་ཙམ་པ་མེད་པའི་ཕྱིར། ཁ་ཅིག དེ་གཉིས་ཀྱིས་་་་
དབང་ཤེས་ཀྱི་གཟུང་རྣམ་དངོས་པོར་འདོད་མི་འདོད་དེའི་ཁྱད་པར་
ཟེར། ཁ་ ཅིག ཕྱི་ དོན་ འདོད་ མི་ འདོད་དེའི་ཁྱད་ པར་ ཟེར།
ཁ་ཅིག དབང་ཤེས་དང་ཡུལ་རྫས་གཅིག་དང་རྫས་གཞན་བཀག་
ཙམ་དེའི་ཁྱད་པར་ཟེར་བ་རྣམས་མི་འཐད་པར་ཐལ། དེ་འདྲའི་
སེམས་ཙམ་པ་མེད་པའི་ཕྱིར། ཁ་ཅིག སྔོ་སོགས་ཤེས་པར་་་་་
འདོད་མི་འདོད་དེའི་ཁྱད་པར་ཟེར་བ་ཡང་མི་འཐད་པར་ཐལ། སྔོ་
སོགས་དབང་ཤེས་དང་ཡིད་ཤེས་གཉིས་ཀར་ཐལ་པའི་སྐྱོན་ཡོད་པའི་
ཕྱིར་རོ། ། རང་ལུགས་ལ། སེམས་ཙམ་རྣམ་བདེན་རྫུན་གྱི་ཁྱད་
པར་ནི། རྣམ་བདེན་པས་སྔོན་པོ་རྒྱུང་ཆད་དུ་སྣང་བའི་ཆ་ལ་་་་་
འཁྲུལ་བའི་བསླད་པ་ཞུགས་ལ། སྔོན་པོ་སྔོན་པོར་སྣང་བའི་ཆ་ལ་
འཁྲུལ་བའི་བསླད་པ་མ་ཞུགས་པའི་དབང་གིས་སྣང་བ་ཡིན་ པས།
སྔོན་པོ་སྔོན་པོར་སྣང་བ་ལྟར་བདེན་པའམ་གྲུབ་པར་འདོད། རྣམ་
511



བྱང་ཆུབ་ལོ་མ་དཔེ་ཚོགས།
རྫུན་པས་སྔོན་པོ་རྒྱང་ཆད་དུ་སྣང་བའི་ཆ་ལ་འཁྲུལ་པའི་བསླད་པ་
ཞུགས་པར་མ་ཟད། སྔོན་པོ་སྔོན་པོར་སྣང་བའི་ཆ་ལའང་འཁྲུལ་
བའི་བསླད་པ་ཞུགས་པ་ཡིན་ཏེ། རྒྱུང་ཆད་དུ་སྣང་བའི་སྒོ་ནས་
སྣང་བ་མ་གཏོགས། སྔོན་པོ་སྣང་མི་ནུས་པར་བཞེད་པས་སྔོན་པོ་
སྔོན་པོར་སྣང་བའི་ཆ་དེ་ལྟར་མ་གྲུབ་པ་འམ་རྫུན་པར་འདོད་པའི་
ཕྱིར། རྣམ་ངེས་ཊཱིཀ་ཆེན་ལས། སེམས་ཙམ་རྣམ་བདེན་པ་་་་
རྣམས་གཟུགས་ཕྱི་རོལ་དོན་དུ་སྣང་བའི་ཆ་ལ་མ་རིག་པའི་བསླད་པ་
ཞུགས་པར་འདོད་ཀྱི་རགས་པར་སྣང་བའི་ཆ་ལ་མ་རིག་པའི་བསླད་
པ་ཅུང་ཟད་ཙམ་ཡང་མ་ཞུགས་པར་འདོད་དོ། །ཞེས་གསུངས་པའི་
ཕྱིར། དེས་ན་དབང་ཤེས་ལ་སྔོ་སོགས་ཁ་དོག་ཏུ་སྣང་བ་དང་་་་
རགས་པར་སྣང་བ་དང་གོ་ས་གནོན་ནུས་སུ་སྣང་བ་རྣམས་དེ་གཉིས་
ཀྱི་རྩོད་གཞི་ཡིན་ཏེ། རྣམ་ངེས་ཊིཀ་ཆེན་ལས། མ་འཁྲུལ་བའི་
ཤེས་པའི་སྣང་ཡུལ་དང་འཁྲུལ་བའི་ཤེས་ པའི་སྣང་ཡུལ་ཡིན་པས་
བདེན་རྫུན་རྩོད་པའི་བདེན་པ་དང་རྫུན་པའི་དོན་ནོ་ཞེས་པ་དང༌།
དབུ་མ་ལེགས་བཤད་རྒྱ་མཚོ་ལས་དབང་ཤེས་ལ་སྔོ་སོགས་རགས་པར་
སྣང་བ་དང་དབང་ཤེས་ལ་སྔོ་སོགས་ཁ་དོག་ཏུ་སྣང་བ་དང་དབང་
ཤེས་ལ་སྔོ་སོགས་གོ་ས་གནོན་ནུས་པའི་ཆ་བཅས་སུ་སྣང་བ་རྣམས་
རྣམ་ བདེན་རྫུན་ རྩོད་ པའི་ གཞི་ ཡིན་ ཏེ་ ཞེས་ གསུངས་ པའི་ ཕྱིར།
ཐོགས་མེད་སྐུ་མཆེད་ཀྱིས་རྣམ་བདེན་རྫུན་གཉིས་ཀ་གསུངས་ཀྱང་
སྐབས་འདིར་དེ་གཉིས་ལས་རྣམ་རྫུན་པར་ཁས་ལེན། གསེར་གླིང་
512



11
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
པ་རྣམ་བདེན་དང་། ཤནྟི་པ་རྣམ་རྫུན་པ་ཡིན་ཏེ། བེའུ་བུམ་སྔོན་
པོ་ལས། ལྷ་ཅིག་བླ་མ་གསེར་གླིང་ཤནྟི། ། ལྟ་བ་སེམས་ཙམ་རྣམ་
བདེན་རྣམ་རྫུན། །ཞེས་པ་དང༌། རྗེས་ཀྱང་གསེར་གླིང་པ་རྣམ་
བདེན་པར་བཤད་པའི་ཕྱིར། གསུམ་པ་རྩོད་པ་སྤོང་བ་ལ་ཁོ་ན་རེ།
སྔོན་པོ་དབང་ཤེས་ལ་ཁ་དོག་ཏུ་སྣང་བ་སོགས་དེ་གཉིས་ཀྱི་བདེན་
རྫུན་རྩོད་གཞི་མ་ཡིན་པར་ཐལ། དེ་གཉིས་ཀས་དེ་ཡོད་པ་དང་།
དངོས་པོ་དང་དོན་བྱེད་ནུས་པ་དང་བདེན་གྲུབ་ཏུ་འདོད་མཉམ་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། དེ་གཉིས་ཀས་དེ་དག་སྣང་
བ་ལྟར་གྲུབ་མ་གྲུབ་བདེན་མི་བདེན་ལ་རྩོད་ཀྱང་། དབང་ཤེས་ལ་
ཁ་དོག་སོགས་སུ་སྣང་བ་དེ་དངོས་པོ་སོགས་སུ་འདོད་པར་འདྲ་བའི་
ཕྱིར་ཏེ། དེ་གཉིས་ཀས་དབང་ཤེས་ལ་སྔོན་པོ་སྔོན་པོར་སྣང་བ་དེ་
དངོས་པོར་འདོད་མཉམ་ཡིན་པའི་ཕྱིར། དེ་ལྟར་ན་སྟོང་ཚུལ་དེ་ལ་
རྣམ་རིག་པའི་དོན་ཚང་ཚུལ་སོགས་གོང་འོག་གི་དོགས་པ་ལྷག་མ་
རྣམས་ འོག་ ཏུ་ འཆད་ པར་ འགྱུར་ བའི་ ཕྱིར། འདི་ ཉིད་ ལས།
རྩོད་པ་ལྷག་མའི་ལན་ནི་འཆད་པར་འགྱུར་རོ་ཞེས་གསུངས་པའི་ཕྱིར།
གཉིས་པ་དེ་དགག་པ་ལ། དགག་པ་དངོས་དང་། དེ་ལ་རྩོད་པ་
སྤང་བའོ། །དང་བོ་ནི། འདི་ཉིད་ལས། དགོངས་འགྲེལ་ལས་
གཞན་དབང་ཀུན་བཏགས་ ཀྱིས་ སྟོང་ བར་ གྲུབ་ པའི་ཞེས་པ་ནས།
སྒྲ་ཙམ་ཞིག་བསྟན་ཏེ་ཞེས་པའི་བར་གསུངས། གཟུགས་སོགས་
མིང་བརྡ་འཇུག་པའི་གནས་སུ་རང་གི་མཚན་ཉིད་ཀྱིས་གྲུབ་པ་ལ།
513



བྱང་ཆུབ་ལོ་མ་དཔེ་ཚོགས།
རིགས་པའི་གནོད་བྱེད་བྱང་ས་དང་རྣམ་པར་གཏན་ལ་དབབ་པར་
བསྡུ་བ་གཉིས་ལས་གསུམ་གསུམ་གསུངས་ཚུལ་ནི་སྔོན་པོ་ལྟ་བུར་ཆོས་
གཅིག་པོ་དེ་ཆོས་ཅན། དུ་མར་ཐལ། ཁྱོད་ལ་མིང་སྔོན་པོ་དང་ཁ་
དོག་དང་གཟུགས་དུ་མ་འཇུག་པ་གང་ཞིག ཁྱོད་མིང་དེ་དག་གི་
འཇུག་གཞིར་གནས་ལུགས་ཀྱི་དབང་གིས་གྲུབ་པའི་ཕྱིར། དེས་ན་
སྔོན་པོ་ཆོས་ཅན། མིང་བརྡའི་འཇུག་གཞིར་རང་མཚན་གྱིས་མ་
གྲུབ་སྟེ། ཁྱོད་ལ་མིང་བརྡ་དངོས་དབང་གིས་མི་འཇུག་པའི་ཕྱིར་ཏེ།
བྱང་ས་ལས། གལ་ཏེ་ཆོས་གང་དག་དང་ཞེས་པ་ནས། དངོས་པོ་
གཅིག་པུའི་ངོ་བོ་ཉིད་རྣམ་པ་སྣ་ཚོགས་མང་པོར་འགྱུར་པའི་རིགས་
སོ། །ཞེས་གསུངས་པའི་ཕྱིར། ཤེས་བྱ་ཆོས་ཅན། བརྒྱ་བྱིན་མིང་
བརྡའི་འཇུག་གཞིར་རང་མཚན་གྱིས་མ་གྲུབ་པར་ཐལ། བརྒྱ་བྱིན་
སྔར་སྐྱེས་ནས་དེ་རྗེས་སུ་རི་འཇོམས་དང་སྤྱན་སྟོང་ལྡན་པ་སོགས་
མིང་དུ་མ་བཏགས་ཀྱང༌། མིང་དེ་དག་གི་འཇུག་གཞིར་རང་མཚན་
གྱིས་མ་གྲུབ་པའི་ཕྱིར། མ་གྲུབ་ན། བརྒྱ་བྱིན་ཆོས་ཅན། ཁྱོད་
ལ་རི་འཇོམས་དང་སྤྱན་སྟོང་སོགས་ཀྱི་མིང་མ་བཏགས་གོང་དུ་ཁྱོད་
མེད་པར་ཐལ། ཁྱོད་ལ་མིང་དེ་དག་དངོས་དབང་གིས་འཇུག་པའི་
ཕྱིར། འདོད་མི་ནུས་ཏེ། ཁྱོད་སྔར་སྐྱེས་དེ་རྗེས་མིང་དེ་རྣམས་
བཏགས་པའི་ཕྱིར་ཏེ། བྱང་ས་ལས། དེ་ལྟར་ན་ཁོ་བོ་སྔར་བྱུང་བ་
ལ་ཞེས་པ་ནས། མེད་པ་ཁོ་ནར་འགྱུར་རོ། ། ཞེས་གསུངས་པའི་
ཕྱིར། གཟུགས་ཆོས་ཅན། གཟུགས་ཞེས་པའི་ཐ་སྙད་སྦྱོར་མི་
514



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དགོས་པར་སྐྱེ་བོ་ཀུན་ལ་མཐོང་ཙམ་ཉིད་ནས་འདི་གཟུགས་སོ་སྙམ་
པའི་བློ་སྐྱེ་བར་ཐལ། ཁྱོད་གཟུགས་ཞེས་པའི་སྒྲ་འཇུག་པའི་འཇུག་
གཞིར་དངོས་དབང་གིས་གྲུབ་པའི་ཕྱིར། དེས་ན་དེ་ལྟར་མ་གྲུབ་སྟེ།
སྐྱེ་བོ་ཀུན་ལ་ཐ་སྙད་སྦྱོར་མི་དགོས་པར་གཟུགས་སོ་སྙམ་པའི་བློ་མི་སྐྱེ་
བའི་ཕྱིར། བྱང་ས་ལས། གཟུགས་ལ་གཟུགས་ཞེས་པའི་ཚིག་
མེད་བཞིན་དུ་གཟུགས་ཀྱི་བློ་འཇུག་པར་འགྱུར་བའི་རིགས་ན་ཞེས་
གསུངས་པའི་ཕྱིར། ཡང་སེམས་ཙམ་པ་ན་རེ། གཞན་དབང་གི་
དངོས་པོ་ལ་ཀུན་བཏགས་འདོད་ཚུལ་ཇི་ལྟ་བུ་ཡིན་ཞེས་དོན་སྨྲ་སྡེ་བ་
ལ་དྲིས་པ་ན། དེ་གཉིས་ན་རེ། ཀུན་བཏགས་ངོ་བོ་ཉིད་འདོགས་
བྱེད་སྒྲ་རྟོག་གང་གིས་རྒྱུ་མཚན་ཏེ་མིང་གི་གདགས་གཞིར་གྱུར་པའི་
དངོས་པོ་ལྟོ་ལྡིར་བ་ལྟ་བུ་དེ་ལ་དེ་དང་མཐུན་པའི་མིང་བུམ་པ་ཞེས་ཉེ་
བར་འདོགས་པའི་ཕྱིར། མིང་འདོགས་པ་ནི་རྒྱུ་མཚན་དེ་གདགས་
གཞིའི་དངོས་པོ་ལ་རག་ལས་པ་ཡིན་ནོ། ། ཞེས་ལན་འདེབས་ཏེ།
བསྡུ་བ་ལས། གལ་ཏེ་ངོ་བོ་ཉིད་གང་གིས་རྒྱུ་མཚན་རྣམ་པར་་་་
གཞག་པ་དེ་ལ་དེ་དང་མཐུན་པ་ཉིད་ཀྱི་མིང་ཉེ་བར་འདོགས་པར་
བྱེད་པའི་ཕྱིར། ཉེ་བར་འདོགས་པ་ན་རྒྱུ་མཚན་ལ་རག་ལས་པ་
ཡིན་ནོ་ཞེ་ན་ཞེས་གསུངས་པའི་ཕྱིར། དེས་ན་འདིའི་རྒྱུ་མཚན་ནི་
ཚིག་གི་གནས་སུ་གྱུར་པའི་དངོས་པོ་ཡིན་ཏེ། འདི་ཉིད་ལས། རྒྱུ་
མཚན་ནི་མངོན་པར་བརྗོད་པའི་ཚིག་གི་གནས་སུ་གྱུར་པའི་དངོས་པོ་
ལ་བཤད་དོ། །ཞེས་གསུངས་པའི་ཕྱིར། དོན་སྨྲ་བ་ཁྱོད་ཀྱི་ལུགས་
515



ག
བྱང་ཆུབ་ལོ་མ་དཔེ་ཚོགས།
ལ་བུམ་པ་ཞེས་པའི་མིང་གདགས་གཞིའི་ལྟོ་ལྡིར་བ་ལ་མིང་དེ་སྒྲ་རྟོག་
གིས་བཏགས་པ་ལ་རག་ལས་མི་རུང་བར་ཐལ། ལྟོ་ལྡིར་བ་བུམ་པ་
ཞེས་ པའི་ མིང་ གི་ འཇུག་ གཞིར་ རང་ མཚན་ གྱིས་ གྲུབ་ པའི་ ཕྱིར།
དེས་ན་ལྟོ་ལྡིར་བ་བུམ་པ་ཞེས་པའི་མིང་གི་འཇུག་གཞིར་རང་མཚན་
གྱིས་མ་གྲུབ་པར་ཐལ། ལྟོ་ལྡིར་བ་ལ་བུམ་པ་ཞེས་པའི་མིང་་་་་་
འདོགས་པ་སྒྲ་རྟོག་ལ་རག་ལས་པའི་ཕྱིར། བསྡུ་བ་ལས། དེའི་
ཕྱིར་ཉེ་བར་འདོགས་པའི་རྒྱུ་མཚན་ལ་རག་ལས་པར་མི་རུང་ངོ༌། །
ཞེས་གསུངས་པའི་ཕྱིར། ལྟོ་ལྡིར་བ་ཆོས་ཅན། ཁྱོད་ལ་བུམ་པ་
ཞེས་པའི་མིང་ཉེ་བར་འདོགས་པའི་སྔ་རོལ་ན་ཡང་ཇི་ལྟར་བུམ་པ་
ཞེས་པའི་མིང་བཏགས་ཟིན་པ་བཞིན་དུ་རྒྱུ་མཚན་དེ་གདགས་གཞི་
ཁྱོད་མཐོང་ཙམ་ཉིད་ནས་འདི་བུམ་པའོ་སྙམ་དུ་བློ་འབྱུང་བར་ཐལ།
ཁྱོད་བུམ་པ་ཞེས་པའི་མིང་གི་འཇུག་གཞིར་དངོས་དབང་གིས་གྲུབ་
པའི་ཕྱིར་ཏེ། བསྡུ་བ་ལས། དེས་ན་ཉེ་བར་འདོགས་པའི་སྔ་རོལ་
ན་ཇི་ལྟར་མིང་རྣམ་པར་བཞག་པ་བཞིན་དུ་རྒྱུ་མཚན་ལ་དེའི་བློ་
འབྱུང་བར་འགྱུར་བ་དང་། ཞེས་གསུངས་པའི་ཕྱིར། གདགས་
གཞི་བརྒྱ་བྱིན་ཆོས་ཅན། དུ་མར་ཐལ། གདགས་གཞི་ཁྱོད་་་་་
གཅིག་བུ་ལ་མིང་རི་འཇོམས་དང་སྤྱན་སྟོང་སོགས་དུ་མ་འཇུག་གཞིར་
རང་མཚན་གྱིས་གྲུབ་པའི་ཕྱིར་དང་། མིང་བཟང་ངན་སྣ་ཚོགས་
འཇུག་པ་མཐོང་བའི་ཕྱིར་ན་ཁྱོད་བཟང་ངན་དུ་མར་ཡང་ཐལ་ལོ། །
བསྡུ་བ་ལས། རྒྱུ་མཚན་གཅིག་ལས་ཉེ་པར་འདོགས་པ་མེད་པའི་
516



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཕྱིར་དང་སྣ་ཚོགས་པའི་ཕྱིར་བདག་ཉིད་མང་བོ་ཐོབ་པར་འགྱུར་བས།
ཞེས་གསུངས་པའི་ཕྱིར། གཞན་དབང་ངོ་བོ་དང་ཁྱད་པར་གྱི་ཀུན་
བཏགས་ཀྱིས་སྟོང་བ་རིགས་པ་ཅིས་མངོན་ཞེ་ན་ཞེས་པའི་དྲི་བ་་་
འཆད་པར་བྱེད་པ་ལ། ཐེག་བསྡུས་ལས། གཞན་གྱི་དབང་གིས་
ངོ་བོ་ཉིད་ཀུན་བཏགས་པའི་ངོ་བོ་ཉིད་དུ་ཇི་ལྟར་སྣང་བ་དེའི་བདག་
ཉིད་མིན་པར་ཅིས་མངོན་ཞེ་ན་ཞེས་གསུངས་པའི་ཕྱིར། དེ་འགོག་
པ་ལ་ཐེག་བསྡུས་ལས། མིང་གི་སྔ་རོལ་བློ་མེད་ཕྱིར། །མང་བའི་
ཕྱིར་དང་མ་ངེས་ཕྱིར། །དེ་ཡི་བདག་ཉིད་བདག་མང་དང༌། །བདག་
འདྲེས་འགལ་པས་འགྲུབ་པར་འགྱུར། །ཞེས་པའི་རིགས་པ་གསུམ་
གསུངས་པས་ཆོས་དེའི་བདག་ཉིད་འགལ་བའི་རིགས་པ་ནི། ལྟོ་
ལྡིར་བ་ཆོས་ཅན། ཁྱོད་བུམ་པའི་ཐ་སྙད་ཀྱི་གཞིར་འཇོག་པ་བརྡ་
ལ་གཏན་ནས་རྣམ་པ་ཐམས་ཅད་དུ་མི་ལྟོས་པར་ཐལ། ཁྱོད་བུམ་
པའི་ཐ་སྙད་ཀྱི་གཞི་རང་གི་གནས་ཚོད་དབང་གིས་གྲུབ་པའི་ཕྱིར།
ཁྱབ་སྟེ། དེའི་ཐ་སྙད་ཀྱི་གཞིར་གནས་ལུགས་ཀྱི་དབང་གིས་གྲུབ་ན་
བརྡ་སྦྱར་མ་སྦྱར་ཐམས་ཅད་དུ་གྲུབ་དགོས་པའི་ཕྱིར་ཏེ། གནས་
ལུགས་སྤངས་པའི་ཆོས་མེད་པའི་ཕྱིར། རྩ་བར་འདོད་ན། རྣམ་
པ་ཐམས་ཅད་དུ་ལྟོ་ལྡིར་བ་ལ་བུམ་པའོ་སྙམ་པའི་བློ་སྐྱེ་བ་ལ་བརྡ་ལ་
མི་ལྟོས་པར་ཐལ། འདོད་པའི་ཕྱིར། འདོད་ན། ལྟོ་ལྡིར་བ་ལ་
བུམ་པའི་བརྡ་སྦྱོར་དགོས་ཀྱི་གང་ཟག་ལ་ལྟོ་ལྡིར་བ་མཐོང་ཙམ་ཉིད་
ནས་འདི་བུམ་པའོ་སྙམ་པའི་བློ་སྐྱེ་བར་ཐལ། འདོད་པའི་ཕྱིར།
517



བྱང་ཆུབ་ལོ་མ་དཔེ་ཚོགས། །
འདོད་ན། ལྟོ་ལྡིར་བ་ཚད་མས་ངེས་ནས་བུམ་པ་ཚད་མས་མ་ངེས་
པའི་གང་ཟག་གཅིག་མེད་པར་ཐལ། འདོད་པའི་ཕྱིར། འདོད་
མི་ནུས་ཏེ། བུམ་པ་མཚོན་པ་སྐབས་བབས་ཀྱི་གང་ཟག་ཡོད་པའི་
ཕྱིར། དེ་དེའི་མཚན་ཉིད་ཡིན་པའི་ཕྱིར་ཏེ། དེས་ན་ལྟོ་ལྡིར་བ་
ཆོས་ཅན། བུམ་པའི་བརྡ་འཇུག་གཞིར་རང་གི་གནས་ལུགས་ཀྱི་
དབང་གིས་མ་གྲུབ་སྟེ། བུམ་བརྡ་སྦྱོར་དགོས་ཀྱི་གང་ཟག་གིས་ཁྱོད་
ལ་བུམ་བརྡ་མ་སྦྱར་གོང་དུ་འདི་བུམ་པའོ་སྙམ་པའི་བློ་མི་སྐྱེ་བའི་ཕྱིར་
ཏེ། ཐེག་བསྡུས་ལས། མིང་གི་སྔ་རོལ་བློ་མེད་ཕྱིར། ། དེ་ཡི་་་
བདག་ཉིད་འགལ་བས་འགྲུབ་པར་འགྱུར། །ཞེས་གསུངས་པའི་ཕྱིར།
དོན་གཅིག་དོན་གྱི་བདག་ཉིད་མངོན་པར་འགལ་བའི་རིགས་པ་ནི།
བརྒྱ་བྱིན་ཆོས་ཅན། ཁྱོད་ལ་རི་འཇོམས་དང་གྲོང་འཇོམས་དང་
སྤྱན་སྟོང་དང་སུམ་ཅུ་རྩ་གསུམ་གྱི་བདག་པོ་སོགས་མིང་དུ་མ་འཇུག་
པ་དེ་དངོས་དབང་གིས་འཇུག་པར་ཐལ། ཁྱོད་མིང་དེ་དག་འཇུག་
གཞིར་དངོས་དབང་གིས་གྲུབ་པའི་ཕྱིར། འདོད་ན། བརྒྱ་བྱིན་
གཅིག་ བུ་དེ་ཆོས་ ཅན། གང་ ཟག་ རྒྱུད་ ཐ་དད་ པ་ དུ་ མར་ ཐལ།
ཁྱོད་ལ་གང་ཟག་དུ་མའི་བརྡ་ཐ་དད་པ་དུ་མ་འཇུག་པ་དེ་དངོས་
དབང་གིས་འཇུག་པའི་ཕྱིར། དེས་ན་དེ་དེའི་བརྡ་འཇུག་གཞིར་
དངོས་དབང་གིས་མ་གྲུབ་སྟེ། དེའི་བརྡ་རྣམས་དེ་ལ་དངོས་དབང་
གིས་མི་འཇུག་པའི་ཕྱིར་ཏེ། ཐེག་བསྡུས་ལས། མང་བའི་ཕྱིར་
དང་བདག་མང་དང༌། །འགལ་བས་འགྲུབ་པར་འགྱུར། ཞེས་་་་
518



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གསུངས་པའི་ཕྱིར། བདག་ཉིད་དུ་མ་འདྲེས་པར་འགལ་བའི་
རིགས་པ་ནི། ཤར་ནུབ་ཀྱི་ཉེར་སྦས་གཉིས་ཆོས་ཅན། ཁྱོད་ལ་
ཉེར་སྦས་ཞེས་པའི་མིང་གཅིག་ཐུན་མོང་དུ་འཇུག་པ་དེ་ཁྱོད་གཉིས་
ལ་དངོས་དབང་གིས་འཇུག་པར་ཐལ། ཁྱོད་གཉིས་མིང་དེའི་་་་
འཇུག་གཞིར་རང་མཚན་གྱིས་གྲུབ་པའི་ཕྱིར། འདོད་ན། དེ་
ཆོས་ཅན། ཁྱོད་གཉིས་མིང་གཅིག་པ་ལྟར་དོན་གཅིག་པར་ཐལ་
ལོ། །འདོད་པའི་ཕྱིར། དེས་ན་དེ་ཆོས་ཅན། ཁྱོད་ཉིད་ཉེར་སྦས་
ཞེས་པའི་མིང་གཅིག་བུ་འཇུག་གཞིར་རང་མཚན་གྱིས་མ་གྲུབ་ སྟེ།
ཁྱོད་གཉིས་དོན་མི་གཅིག་པའི་ཕྱིར། ཐེག་བསྡུས་ལས། མང་
བའི་ཕྱིར། བདག་འདྲེས་འགལ་བས་འགྲུབ་པར་འགྱུར། ཞེས་
གསུངས་པའི་ཕྱིར། དེ་ལ་ཡང་འདིར་མིང་དེའི་འཇུག་གཞིར་རང་
མཚན་གྱིས་ གྲུབ་ པར་ འཛིན་ པ་ དེ་ཆོས་ཀྱི་བདག་འཛིན་ཡིན་ན།
འདིའི་མིང་བུམ་པའོ་ཞེས་བརྡ་མི་ཤེས་པ་ལ་ཆོས་ཀྱི་བདག་འཛིན་
མེད་པར་འགྱུར་སྙམ་ན་སྐྱོན་མེད་དེ། ལྟོ་ལྡིར་བ་ལ་བུམ་པའོ་སྙམ་
པའི་བརྡ་མི་ཤེས་པ་ལ་ཡང་ལྟོ་ལྡིར་པ་འཛིན་པའི་རྟོག་པའི་ཞེན་་
གཞིར་རང་མཚན་གྱིས་གྲུབ་པར་འཛིན་པ་ཡོད་པའི་ཕྱིར་ཏེ། ལྟོ་
ལྡིར་བ་དེའི་བརྡ་མི་ཤེས་པ་ལའང་ལྟོ་ལྡིར་པའི་ཐ་སྙད་ཀྱི་གཞིར་་
དངོས་པོའི་གནས་ཚུལ་གྱི་ངོས་ནས་སྣང་བའི་ཕྱིར། དེས་ན་རྟོག་
བའི་སྣང་ཚུལ་དེ་ལྟར་མེད་པར་སྒྲུབ་ཚུལ་ཡང་། མིང་རྟོག་ཁ་སྤོས་
ཏེ་བཀག་ཆོག་པའི་ཕྱིར་ཏེ། འདི་ཉིད་ལས། གཟུགས་ སོགས་
519



བྱང་ཆུབ་ལོ་མ་དཔེ་ཚོགས།
ཞེས་པ་ནས། འདིའི་མིང་འདིའོ་ཞེས་བརྡ་མི་ཤེས་པ་ལ་ཡང་དགག་
བྱ་སྒྲོ་འདོགས་ཡོད་པ་ལ། དེ་འགོག་པའི་རིགས་པ་ཡང་འདྲའོ། །
ཞེས་དང་། སྟོང་ཐུན་ལས། བརྡ་ལ་མ་བྱང་བའི་རྒྱུད་ཀྱི་དབང་
ཤེས་ལའང་སྣང་ཚུལ་དེ་བརྡ་ལ་བྱང་པ་དང་ཁྱད་པར་མེད་མོད་གྱི་དེ་
ལྟར་ནའང་རྗེས་ཀྱི་རྟོག་པ་ལ་སྣང་ཚུལ་ལྟར་གྱི་དོན་སྤྱི་ཤར་ཡང་དེའི་
ཐ་སྙད་ཀྱི་སྒྲ་སྤྱི་མ་ཤར་བའི་སྣང་ཚུལ་ལྟར་གྱི་བརྡ་སྦྱོར་མ་ཤེས་པ་ཙམ་
ཞིག་ཁྱད་པར་རོ། ། ཞེས་གསུངས་པའི་ཕྱིར། དེ་ལ་དོན་སྨྲ་སྡེ་་་
གཉིས་ན་རེ། བུམ་བརྡའི་དངོས་ཡུལ་སྒྲ་སྤྱི་དང་དོན་སྤྱི་གཉིས་བུམ་
པའི་ངོ་བོར་རང་མཚན་གྱིས་གྲུབ་ན། ལྟོ་ལྡིར་བ་བུམ་བརྡ་ལ་མི་
ལྟོས་པར་བུམ་པའོ་སྙམ་པའི་བློ་སྐྱེ་བའི་སྐྱོན་ཡོད་ནའང་། དེ་ལྟར་
གྲུབ་ཅིང་ཁས་མི་ལེན་པའི་ཕྱིར། ལྟོ་ལྡིར་བ་བུམ་བརྡའི་ཡུལ་དུ་
དོན་དམ་པར་གྲུབ་པ་ཙམ་ལ་སྐྱོན་མི་འོང་བའི་ཕྱིར་ཟེར་ན། དེས་
ནི་སྐྱོན་སྤངས་མི་ནུས་ཏེ། སྔར་བཤད་པའི་ཉེས་པ་དེ་ཉིད་དུ་་་
འཇུག་པའི་ཕྱིར། འདི་ཉིད་ལས། གང་ལ་བརྡ་འདོགས་ པའི་
དངོས་ཀྱི་ཡུལ། ཞེས་པ་ནས། ཉན་ཐོས་སྡེ་བ་དག་སྨྲ་མོད་ཀྱང་
དོན་འདྲའོ། །ཞེས་གསུངས་པའི་ཕྱིར། མིང་བརྡས་བཞག་ཙམ་ལ་
མེད་ པས་ མ་ ཁྱབ་ སྟེ། དེ་ལ་ ཡོད་མེད་གཉིས་ ཡོད་ པ་ གང་ ཞིག་
མིང་བརྡས་བཞག་ཙམ་ཡིན་ཕྱིན་ཆད་དངོས་པོར་མི་རུང་བའི་ཕྱིར།
དང་བོ་གྲུབ་སྟེ། གཟུགས་སོགས་རྟོག་པའི་ཞེན་གཞི་ཡིན་པ་དེ་མིང་
བརྡས་བཞག་ཙམ་དང་ཡོད་པ་གཉིས་ཀ་ཡིན། གཟུགས་སོགས་
520



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྟོག་པའི་ཞེན་གཞིར་རང་མཚན་གྱིས་གྲུབ་པ་དེ་མིང་བརྡས་བཞག་
ཙམ་ཡིན་ཀྱང་གཞི་མ་གྲུབ་པའི་ཕྱིར། དང་པོ་གྲུབ་སྟེ། འདི་ཉིད་
ལས། དེ་ལྟར་གཟུགས་སོགས་རྟོག་པའི་ཞེན་གཞི་ཡིན་པ་དེ་མིང་
བརྡས་བཞག་པའི་ཀུན་བཏགས་ཡིན་མོད་ཀྱང་ཚད་མས་གྲུབ་པས།
ཞེས་ གསུངས་ པའི་ཕྱིར། གཉིས་ པ་ གྲུབ་ སྟེ། འདི་ ཉིད་ ལས།
དེའི་དངོས་པོ་དེ་དག་གི་རང་གི་མཚན་ཉིད་ཀྱིས་གྲུབ་པ་ནི་མིང་ཙམ་
གྱིས་བཞག་པའི་ཀུན་བཏགས་ཤེས་བྱ་ལ་མི་སྲིད་པ་ཡིན་པས་མིང་
དང་བརྡས་བཞག་པ་ལ་ཚད་མས་གྲུབ་མ་གྲུབ་གཉིས་ཡོད་དོ། །ཞེས་
གསུངས་པའི་ཕྱིར། གོང་གི་རྟགས་གཉིས་པ་གྲུབ་སྟེ། འོན་ཀྱང་
མིང་དང་བརྡས་བཞག་པ་ཙམ་ཡིན་ཕྱིན་ཆད་དེ་ལ་རྒྱུ་འབྲས་མི་རུང
བར་འདི་བས་འདོད་དོ་ཞེས་གསུངས་པའི་ཕྱིར། འདི་བ་མན་ཆད་
ཀྱི་དོན་སྨྲ་གཉིས་དང་བཅས་པས་རྒྱུ་འབྲས་ཀྱི་དངོས་པོ་རྣམས་ནི་
མིང་བཏགས་ཙམ་ལ་འཇོག་མི་ཤེས་ཏེ། ཉན་ཐོས་སྡེ་བ་དག་གིས་
དེར་མ་ཟད་ཆོས་ཅི་འདྲ་ཞིག་ཡིན་ཀྱང་རང་གི་མིང་རྟོག་འཇུག་་་་
གཞིར་དངོས་པོའི་གནས་ཚོད་ཀྱིས་མ་གྲུབ་པར་འཇོག་མི་ཤེས་པའི་
ཕྱིར། འདི་བའི་ལུགས་ལ་དེ་ལྟར་གྲུབ་པ་ན་དེར་རང་མཚན་གྱིས་
གྲུབ་པར་འགྱུར། ཉན་ཐོས་སྡེ་བས་གཞི་དེར་དེ་ལྟར་གྲུབ་པ་ལ་
རང་མཚན་གྱི་མིང་མི་འདོགས་ཀྱང་དོན་འདྲ་བའི་ཕྱིར་ཏེ། འདི་
ཉིད་ལས། དོན་སྨྲ་གཉིས་ཀྱིས་གཟུགས་སོགས་རྟོག་པའི་ཞེན་གཞི་
དང་བརྡ་འདོགས་པའི་གནས་སུ་རང་མཚན་གྱིས་གྲུབ་པ་ཁེགས་ན་དེ་
521



བྱང་ཆུབ་ལོ་མ་དཔེ་ཚོགས།
དག་ཡོད་པར་འཇོག་མི་ཤེས་ཏེ་ཚད་མ་བ་ལ་གྲགས་པའི་རང་མཚན་
ནི་མིན་ནོ་ཞེས་པ་དང༌། སྟོང་ཐུན་ལས། ནམ་མཁའ་དང་མྱང་
འདས་ཞེས་སོགས་གསུངས་པའི་ཕྱིར། ཡང་ཁོ་ན་རེ། སྲིད་པ་
འཕོ་བའི་མདོ་དེ་ཆོས་ཀྱི་བདག་མེད་དངོས་སུ་བསྟན་པའི་མདོ་ཡིན་
པར་ཐལ། མིང་ནི་གང་དང་གང་གིས་སུ། ། ཞེས་སོགས་དེ་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། དོན་སྨྲ་སྡེ་གཉིས་ཀྱིས་དེས་
ཆོས་ཀྱི་བདག་མེད་མ་བསྟན་པར་འདོད། སེམས་ཙམ་པས་བསྟན་
པར་འདོད་པའི་ཕྱིར་ཏེ། འདི་ཉིད་ལས། ཉན་ཐོས་སྡེ་བ་ལ་གྲུབ་
པའི་མདོ་ཡིན་ཡང་དེ་དག་གིས་བཤད་པ་དང་དོན་ཁྱད་པར་མེད་པ་
མ་ཡིན་ཏེ། ཞེས་གསུངས་པའི་ཕྱིར། འདོད་མི་ནུས་ཏེ། ཐེག་
དམན་གྱི་མདོ་ཡིན་པའི་ཕྱིར། ཁྱབ་སྟེ། འདི་ཉིད་ལས། རྣལ་
འབྱོར་སྤྱོད་པ་དང་དབུ་མ་རང་རྒྱུད་པ་རྣམས་ཀྱིས་ཐེག་དམན་གྱི་སྡེ་
སྣོད་ལས་ཆོས་ཀྱི་བདག་མེད་ཕྲ་མོ་མ་བསྟན་པར་བཞེད་ལ། ཞེས་
གསུངས་པའི་ཕྱིར། རྩ་བར་མ་ཁྱབ་མཚམས་ལ་ཁོ་རང་ལ་འོ་ན།
གཟུགས་ཀྱི་ངོ་བོ་མེད་ཅེས་པ་འདིས་གཟུགས་དངོས་སུ་བརྗོད་པར་
ཐལ། དེའི་ཚིག་ཟུར་གྱི་གཟུགས་ཞེས་པ་འདིས་དེ་དངོས་སུ་བརྗོད་
པའི་ཕྱིར། ཁྱབ་པ་འགྲིག ཡང་ཁ་ཅིག མིང་ནི་གང་དང་ཞེས་
སོགས་ཐེག་དམན་གྱི་མདོ་ཡིན་པར་ཐལ། སྲིད་པ་འཕོ་བའི་མདོ་དེ་
དེ་ཡིན་པའི་ཕྱིར་ན་མ་ཁྱབ། འོ་ན། མདོ་སྡེའི་སྡེ་སྣོད་ཀྱི་གཞུང་
ཚིག་ཆོས་རྣམས་ཀྱི་རང་སྤྱིའི་མཚན་ཉིད་སྟོན་པའི་མངོན་པའི་སྡེ་སྣོད་
522



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་མདོ་སྡེའི་སྡེ་སྣོད་ཡིན་པར་ཐལ། མདོ་སྡེའི་སྡེ་སྣོད་དེ་དེ་ཡིན་
པའི་ཕྱིར། ཁྱབ་པ་ཁས། ཡང་ཁོ་ན་རེ། ཆོས་ཀྱི་བདག་མེད་ཕྲ་
མོ་སྟོན་རུང་གི་ཉན་ཐོས་སྡེ་བ་ཡོད་པར་ཐལ། མིང་ནི་གང་དང་
ཞེས་སོགས་ཉན་ཐོས་སྡེ་བ་ལ་བསྟན་པའི་ཕྱིར་ན་མ་ཁྱབ། བྱས་པ་
ལ་ཁོ་ན་རེ། འོ་ན། སྟོན་པས་དེ་ལ་སྟོན་མི་རུང་བཞིན་དུ་ཆོས་ཀྱི་
བདག་མེད་ཕྲ་མོ་བསྟན་པར་ཐལ། དེ་ལ་ཆོས་ཀྱི་བདག་མེད་ཕྲ་མོ་
སྟོན་མི་རུང་བ་གང་ཞིག མིང་ནི་ཞེས་སོགས་ཀྱིས་ཆོས་ཀྱི་བདག་
མེད་བསྟན་པའི་ཕྱིར་ཟེར་ན་ཡང་མ་ཁྱབ་སྟེ། མདོ་ཚིག་དེ་ཉན་
ཐོས་སྡེ་བ་ལ་བསྟན་ཀྱང་དེའི་དགོངས་པ་མཐར་ཐུག་དེ་ལ་སྟོན་མི་
དགོས་པའི་ཕྱིར་དང་། ཚིག་དེའི་དོན་ལ་ཉན་ཐོས་སྡེ་བས་བཤད་
པ་ལྟ་བུ་གཅིག་དང་། སེམས་ཙམ་པས་བཤད་པ་ལྟ་བུ་གཅིག་སྟེ་ཆ་
གཉིས་ཡོད་པའི་ཕྱིར་རོ། །དེ་ལྟ་མ་ཡིན་ན་ཁོ་རང་ལ་ཀུན་གཞི་སྟོན་
རུང་གི་ཕལ་ཆེན་སྡེ་བ་ཡོད་པར་ཐལ། ཕལ་ཆེན་སྡེ་བའི་ལུང་ལས།
རྩ་བའི་རྣམ་ཤེས་ཞེས་སྟོན་པའི་ལུང་དེ་ཕལ་ཆེན་སྡེ་བ་ལ་གསུངས་པ་
གང་ཞིག ལུང་དེས་ཀུན་གཞི་བཤད་པའི་ཕྱིར། ཁྱབ་པ་ཁས།
རྟགས་གྲུབ་སྟེ། རྩ་བའི་རྣམ་ཤེས་ཞེས་པ་ཕལ་ཆེན་སྡེ་བས་ཡིད་ཀྱི་
རྣམ་ཤེས་སུ་འདོད་ཀྱང་འདི་བས་ཀུན་གཞི་ལ་བྱེད་པར་ཐེག་བསྡུས་
སོགས་ལས་བཤད་པའི་ཕྱིར་དང་། འདི་ཉིད་ལས་ཀྱང་། དཔེར་
ན་ཕལ་ཆེན་སྡེ་བའི་ལུང་ལས་རྩ་བའི་རྣམ་པར་ཤེས་པ་ཞེས་འབྱུང་བ་
འདི་བས་ཀུན་གཞི་ལ་བཤད་པ་བཞིན་ནོ། ། ཞེས་དང་། དཀའ་
523



--
-
བྱང་ཆུབ་ལོ་མ་དཔེ་ཚོགས།
འགྲེལ་ལས། དཔེར་ན་ཕལ་ཆེན་སྡེ་བའི་གཞུང་ལས་རྩ་བའི་རྣམ་
ཤེས་ཞེས་བཤད་པ་ཉན་ཐོས་སྡེ་བ་རྣམས་གྱིས་ཡིད་ཀྱི་རྣམ་ཤེས་ལ་
འདོད་ཀྱང་སེམས་ཙམ་པས་ཐེག་བསྡུས་སུ་ཀུན་གཞིའི་རྣམ་ཤེས་ལ་
བཤད་པ་བཞིན་ནོ་ཞེས་གསུངས་པའི་ཕྱིར། འདོད་ན། ཕྱི་དོན་
མེད་པར་སྟོན་རུང་གི་ཉན་ཐོས་སྡེ་བ་ཡོད་པར་ཐལ། འདོད་པའི་
ཕྱིར། འདོད་མི་ནུས་ཏེ། དེ་དག་གིས་སྟོང་ཉིད་ཕྲ་མོ་མི་བཟོད་
པའི་ཕྱིར། ཁྱབ་སྟེ། ཇི་ལྟར་ནད་པ་ན་བ་ལ། ཞེས་ སོགས་
གསུངས་པའི་ཕྱིར། དེས་ལུང་དེ་དག་གི་དོན་ཉན་ཐོས་སྡེ་བས་གྲུབ་
ཟིན་མ་ཡིན་པར་བསྟན་པས། ངོ་བོ་དང་ཁྱད་པར་ལ་ཀུན་བཏགས་
པ་ལྟར་མེད་པར་རྟོགས་ནས་རྣམ་རིག་ལ་འཇུག་ཚུལ་འཆད་པ་ལ་
གཉིས་ཡོད་པ་ལས། ཡིད་ཤེས་རྟོག་པ་ལ་ལྟོས་པའི་གཟུང་འཛིན་
གཉིས་མེད་པའི་རྣམ་རིག་ལ་འཇུག་ཚུལ་འཆད་པར་འདི་ཉིད་ལས།
རིགས་པ་འདི་དག་གིས་རྣམ་པར་རིག་པ་ཙམ་ལ་ཇི་ལྟར་འཇུག་སྙམ་
ན་ཞེས་སོགས་བྱུང་། འདིའི་སྐབས་སུ་མཐའ་དཔྱད་པ་ལ་དགག་
བཞག་སྤངས་གསུམ་ལས། དང་བོ་ལ་ཁ་ཅིག་རེ། གཟུགས་རང་
འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པས་སྟོང་བ་དང་།
གཟུགས་དང་གཟུགས་འཛིན་ཚད་མ་རྫས་གཞན་གྱིས་གྲུབ་པས་སྟོང་
བ་གཉིས་ལ་ཕྲ་རགས་ཡོད་པར་ཐལ། དེ་གཉིས་ལ་རྟོགས་དཀའ་
སླའི་ཁྱད་པར་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། སྔ་མ་དེ་
རྟོགས་སླ། ཕྱི་མ་དེ་དེ་ལས་རྟོགས་དཀའ་བའི་ཕྱིར། གཟུགས་
524



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རང་འཛིན་རྟོག་པའི་ཞེན་གཞིར་རང་མཚན་གྱིས་མེད་པར་རྟོགས་པ་
ལ་བརྟེན་ནས་གཟུགས་གཟུགས་འཛིན་རྟོག་པའི་ཞེན་གཞིར་རང་
མཚན་གྱིས་གྲུབ་པར་སྣང་བའི་དབང་ཤེས་སྣང་ཚུལ་ལ་འཁྲུལ་བར་
རྟོགས་ནུས། དེ་ལ་བརྟེན་ནས་གཟུགས་དང་གཟུགས་འཛིན་ཚད་
མ་རྫས་གཞན་དུ་མེད་པར་རྟོགས་ནུས་པའི་ཕྱིར་ཏེ། འདི་ཉིད་ལས།
ཆོས་རྣམས་མིང་གི་ཐ་སྙད་འདོགས་པའི་གནས་དང་རྣམ་རྟོག་གི་ཞེན་
པའི་གཞི་ཡིན་པ་དེ་དོན་དམ་པར་གྲུབ་པ་ཁེགས་པ་ན། རྗོད་བྱེད་
ཀྱི་མིང་དང་བརྗོད་བྱའི་དོན་དང་མིང་དོན་འབྲེལ་བ་ལ་བརྟེན་ནས་
བརྗོད་བྱའི་དོན་གྱི་ངོ་བོ་དེ་དང་ཁྱད་པར་དུ་སྣང་པའི་ཡིད་ཀྱི་རྟོག་པ་
ནི་ཇི་ལྟར་སྣང་བ་ལྟར་གྱི་ཞེན་པའི་དོན་མེད་པས། དེ་ལྟར་འཛིན་
པ་མ་འཁྲུལ་བ་ཡང་མེད་དོ་སྙམ་ནས་གཟུང་འཛིན་གཉིས་མེད་པའི་
རྣམ་རིག་ཙམ་ལ་འཇུག་སྟེ། ཞེས་གསུངས་པའི་ཕྱིར། འདོད་ན།
གཟུགས་རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པས་
སྟོང་པ་ཆོས་ཀྱི་བདག་མེད་རགས་པ་དང༌། གཉིས་སྟོང་དེ་ཆོས་ཀྱི་
བདག་མེད་ཕྲ་མོ་ཡིན་པར་ཐལ་ལོ། །འདོད་མི་ནུས་ཏེ། གཉིས་ཀ་
ཆོས་ཀྱི་བདག་མེད་ཕྲ་མོ་ཡིན་པའི་ཕྱིར། བྱས་པ་ལ་ཁོ་ན་རེ། དེ་
ཡིན་ཀྱང་ལྟོས་ ས་ལྟོས་འཇོག་གི་ཕྲ་རགས་ཡོད་ཟེར་ན། འོ་ན།
ཆོས་དབྱིངས་ལ་བདག་མེད་གཅིག་གི་དབང་དུ་བྱས་ནས་ཀྱང་དབྱེ་བ་
མི་འདྲ་བ་འཇོག་རིགས་པར་ཐལ། འདོད་པའི་ཕྱིར། འདོད་མི་
ནུས་ ཏེ། ཆོས་ ཀྱི་ དབྱིངས་ ལ་ དབྱེར་ མེད་ ཕྱིར། ། ཞེས་ དང་།
525



བྱང་ཆུབ་ལོ་མ་དཔེ་ཚོགས།
གཅིག་གི་ལྟ་བོ་གང་ཡིན་པ། །དེ་ནི་ཀུན་གྱི་ལྟ་བོ་ཡིན། ། ཞེས་པའི་
དོན་སེམས་ཙམ་པས་འཆད་ཚུལ་ཡོད་པའི་ཕྱིར། བདག་མེད་་་་
གཉིས་རེ་རེའི་དབང་དུ་བྱས་ན་ཆོས་དབྱིངས་ལ་རིགས་མི་འདྲ་བ་
དང་ཕྲ་རགས་མེད་ཀྱང་། སྤྱིར་ཆོས་དབྱིངས་ལ་རིགས་མི་འདྲ་བ་
འདི་བའི་སྐབས་སུ་ཡོད་དེ། བདག་མེད་ཕྲ་མོ་གཉིས་ཀ་ཆོས་་་་
དབྱིངས་ཡིན་པའིཕྱིར་ཏེ། གང་ཟག་གི་བདག་མེད་ཕྲ་མོ་ཆོས་་་
དབྱིངས་ཡིན་པའི་ཕྱིར་ཏེ། དེ་དོན་དམ་པ་ཡིན་པའི་ཕྱིར། མ་
གྲུབ་ན། དེ་ཆོས་ཅན། ཁྱོད་དོན་དམ་པར་ཐལ། ཁྱོད་སློབ་
པའི་མཉམ་བཞག་ཟག་མེད་ཀྱི་རྙེད་དོན་ཡིན་པའི་ཕྱིར། རང་
མངོན་སུམ་དུ་རྟོགས་པའི་སློབ་པ་འཕགས་པའི་མཉམ་བཞག་ཟག་
མེད་ཀྱི་རྙེད་དོན་ཡིན་པའི་ཕྱིར་ཏེ། རང་མངོན་སུམ་དུ་རྟོགས་པའི་
སློབ་པ་འཕགས་པའི་མཉམ་བཞག་ཟག་མེད་ཡོད་པའི་ཕྱིར་ཏེ། དེ་
འདྲའི་ཉན་རང་གི་མཉམ་བཞག་ཟག་མེད་ཡོད་པའི་ཕྱིར། གང་
ཟག་གི་བདག་མེད་ཕྲ་མོ་ཡིན་པའི་ཕྱིར། གཞན་ཡང་། དེ་ཆོས་
ཅན། ཀུན་བཏགས་ཡིན་པར་ཐལ། མཚན་ཉིད་གསུམ་པོ་གང་
རུང་གང་ཞིག གཞན་དབང་ཡོངས་གྲུབ་གཉིས་གང་རུང་མ་ཡིན་
པའི་ཕྱིར། དང་བོ་གྲུབ་སྟེ། གཞི་གྲུབ་པའི་ཕྱིར། གཉིས་པ་
གྲུབ་སྟེ། གཞན་དབང་མ་ཡིན་པ་གང་ཞིག ཡོངས་གྲུབ་མ་ཡིན་
པའི་ཕྱིར། དང་བོ་སླ། ཕྱི་མ་མ་གྲུབ་ན། སྟོང་ཉིད་ཡིན་པར་
ཐལ། མ་གྲུབ་པ་དེའི་ཕྱིར། རྩ་བར་འདོད་ན། བདེན་པར་མ་
526



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
གྲུབ་པར་ཐལ། འདོད་པའི་ཕྱིར། འདོད་མི་ནུས་ཏེ། བདེན་
པར་གྲུབ་པའི་ཕྱིར། དོན་དམ་པར་གྲུབ་པའི་ཕྱིར་ཏེ། ཡེ་ཤེས་
དམ་པའི་དོན་དེ་སློབ་པ་འཕགས་པའི་མཉམ་བཞག་གི་རྙེད་དོན་དུ་
གྲུབ་པའི་ཕྱིར་དང་། ཀུན་བཏགས་ལ་དམིགས་ནས་སྒྲིབ་པ་འདག་
ན་སེམས་ཅན་ཐམས་ཅད་སངས་རྒྱས་པར་ཐལ་བར་འགྱུར་རོ། །
དེས་ན་དེ་གཉིས་ལ་ཕྲ་རགས་མེད་ཀྱང་རྟོགས་དཀའ་སླའི་ཁྱད་པར་
ཡོད་དེ། གཟུགས་རང་འཛིན་རྟོག་པའི་ཞེན་གཞིར་རང་མཚན་
གྱིས་གྲུབ་པར་འཛིན་པའི་བཟུང་ཚུལ་ལས། དབང་ཤེས་གཟུང་
འཛིན་རྫས་གཞན་དུ་སྣང་ཚུལ་འཆར་དཀའ་བ་གང་ཞིག བློ་དེ་ལ་
དགག་བྱ་ཡོད་ཚུལ་ངོས་མ་ཟིན་བར་དུ་འགོག་མི་ནུས་པར་མ་ཟད།
དགག་བྱ་འཆར་སླ་བ་དེ་འགོག་སླ་འཆར་དཀའ་བ་དེ་འགོག་ཡང་
དཀའ་པའི་ཕྱིར། དང་པོ་གྲུབ་སྟེ། སྟོང་ཐུན་ལས། རྟོག་པའི་
ཞེན་ཚུལ་ལས་དབང་ཤེས་ཀྱི་སྣང་ཚུལ་དགག་བྱ་བློ་ཡུལ་དུ་འཆར་
དཀའ་བས་ཞེས་གསུངས་པའི་ཕྱིར། གཉིས་པ་གྲུབ་སྟེ། དཔེར་
ན་འབེན་མཐོང་དཀའ་སླའི་ཁྱད་པར་གྱིས་མདའ་འཕེན་དཀའ་སླ་
འོང་བ་བཞིན་ཡིན་པའི་ཕྱིར་ཏེ། སྤྱོད་འཇུག་ལས། བཏགས་
པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་
དང་། སྟོང་ཐུན་ལས། དགག་བྱ་གང་རྣམ་པར་བཅད་པའི་སྒོ་
ནས་དེ་ཁོ་ན་ཉིད་ངེས་པར་བྱ་དགོས་པའི་དགག་བྱ་ཇི་འདྲ་ཞིག་ལ་
བྱེད་པ་ཐོག་མར་ངེས་དགོས་ཏེ། དགག་བྱའི་སྤྱི་མ་ཤར་བར་དེ་
527



བྱང་ཆུབ་ལོ་མ་དཔེ་ཚོགས།
-
-
-
--
བཀག་པའི་དགག་པའི་སྤྱི་མི་འཆར་བའི་ཕྱིར། ཞེས་གསུངས་ཤིང་།
རྗེ་ཡབ་སྲས་ཀྱི་གསུང་ཤིན་ཏུ་མང་བོ་ཡོད་དོ། །གཉིས་པ་རང་ལུགས་
ནི། གཟུགས་སོགས་མིང་དང་ཐ་སྙད་འཇུག་པའི་གཞིའམ་གནས་
སུ་རང་མཚན་གྱིས་གྲུབ་པ་ཁེགས་ན་གཟུགས་སོགས་ཕྱི་རོལ་དོན་ལིང་
བོ་རྒྱུང་ཆད་དུ་སྣང་བ་ལྟར་མེད་པར་ནང་སེམས་ཀྱི་བདག་ཉིད་དུ་
རྟོགས་པར་འགྱུར་ཏེ། གཟུགས་སོགས་རང་འཛིན་རྟོག་པ་ལ་ངོ་བོ་
དང་ཁྱད་པར་གྱི་ཐ་སྙད་ཀྱི་གཞིར་གཟུགས་སོགས་རང་གི་དངོས་པོའི་
གནས་ཚོད་ཀྱི་ངོས་ནས་སྣང་བ་དེ་ལྟར་གྲུབ་པ་བཀག་སྟེ་ཁེགས་པ་ནི།
རྟོག་པ་ལ་གཟུགས་སོགས་ངོ་བོ་དང་ཁྱད་པར་གྱི་ཐ་སྙད་ཀྱི་གཞིར་
སྣང་བ་ནི་གཟུགས་སོགས་གནས་ཚོད་ཀྱི་ངོས་ནས་ཚུར་རང་འདྲའི
རྣམ་པ་གཏད་པའི་སྒོ་ནས་ཤར་བ་ཡིན་པར་ངེས་པ་འབྱུང་། དེ་ལ་
བརྟེན་ནས་ནང་ཤེས་པའི་བདག་ཉིད་མངོན་པར་བརྗོད་པའི་བག་
ཆགས་ཀྱི་དབང་གིས་ངོ་བོ་དང་ཁྱད་པར་གྱི་ཐ་སྙད་ཀྱི་གཞི་འམ་་
གནས་སུ་ཕྱི་རོལ་གཟུགས་ཀྱི་རྣམ་བར་སྣང་བ་ལ་རྟོག་པ་འཁྲུལ་བས་
དེ་ལྟར་ཞེན་པ་ཙམ་དུ་ཟད་དོ་སྙམ་དུ་གཟུང་འཛིན་དོན་གཞན་ནམ་
གཟུང་འཛིན་གཉིས་མེད་པའི་རྣམ་རིག་ཙམ་ལ་འཇུག་པའི་ཕྱིར་ཏེ།
ཚོལ་བ་བཞི་དང་ཤེས་པ་བཞིའི་སྒོ་ནས་རྣམ་རིག་ལ་འཇུག་ཚུལ་ཐེག་
བསྡུས་སོགས་ལས་བཤད་པའི་ཕྱིར་ཏེ། འདི་ཉིད་ལས། ཇི་ལྟར་
སྣང་བ་ལྟར་གྱི་ཞེན་པའི་དོན་མེད་པས་དེ་ལྟར་འཛིན་པ་མ་འཁྲུལ་བ་
ཡང་མེད་དོ་སྙམ་ནས་གཟུང་འཛིན་གཉིས་མེད་པའི་རྣམ་རིག་ཙམ་ལ་
528



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འཇུག་སྟེ་ཞེས་དང་། ཡང་འདི་ཉིད་ལས། བྱང་ས་དང་ཐེག་་
བསྡུས་དང་ཀུན་བཏུས་ལ་སོགས་པར་ཚོལ་བ་བཞི་དང་ཤེས་པ་བཞི་
གསུངས་པ་ནི་རྣམ་རིག་པའི་ལྟ་བ་གཏན་ལ་འབེབ་བྱེད་རྣམ་པར་
རིག་པ་ཙམ་ལ་འཇུག་པའི་སྒོ་དམ་པོ་ཉོན་མོངས་པ་རྣམས་ཀྱིའང་
གཞི་བྱེད་པའི་རྣམ་རྟོག་ཤེས་སྒྲིབ་ཀྱི་གཉེན་པོར་གསུངས་ལ་ཞེས་པ་
དང་། སྟོང་ཐུན་ལས། དེ་ལྟ་ན་ཡང་གཞན་དབང་གང་འདོགས་
པའི་གནས་སུ་བྱས་ནས། ཞེས་པ་ནས། ལུགས་འདིའི་ཆོས་ཀྱི་
བདག་མེད་འཇོག་ཚུལ་རྫོགས་པ་དང་། ཡོངས་སུ་ཤེས་པ་བཞི་དང་
ཚོལ་བ་བཞི་དང༌། དེ་དག་གི་སྒོ་ནས་རྣམ་པར་རིག་པ་ཙམ་ལ་
འཇུག་པའི་ཚུལ་དང་། ཤེར་ཕྱིན་གྱི་མདོར་རྣམ་གཡེང་གི་རྣམ་རྟོག་
བཅུའི་གཉེན་པོར་བསྟན་པའི་ཚུལ་རྒྱས་པར་འཆད་པ་དག་གི་རྣམ་
གཞག་ཆ་ཙམ་ཡང་ཤེས་པར་ནུས་པ་མ་ཡིན་ནོ་ཞེས་གསུངས་པའི་
ཕྱིར། དེ་ལྟར་རྣམ་རིག་ཙམ་ལ་འཇུག་བྱེད་ཚོལ་ བ་ བཞི་དང་།
ཤེས་པ་བཞི་ཡོད་དེ། མིང་ཡོངས་སུ་ཚོལ་བ་དང་། དངོས་པོ་
ཡོངས་སུ་ཚོལ་བ་དང་། ངོ་བོ་ཉིད་དུ་གདགས་པ་ཡོངས་སུ་ཚོལ་བ་
དང་། བྱེ་བྲག་གམ་ཁྱད་པར་དུ་གདགས་པ་ཡོངས་སུ་ཚོལ་བ་སྟེ་
བཞི་དང༌ མིང་ཚོལ་བར་གྱུར་པ་ཡང་དག་པ་ཇི་ལྟ་བ་བཞིན་དུ་
ཤེས་པ་དང༌། དངོས་པོ་ཚོལ་བར་གྱུར་པ་ཡང་དག་པ་ཇི་ལྟ་བ་
བཞིན་དུ་ཤེས་པ་དང་། ངོ་བོ་ཉིད་དུ་གདགས་པ་ཚོལ་བ་ཡང་དག་
པ་ཇི་ལྟ་བ་བཞིན་དུ་ཤེས་པ་དང་། ཁྱད་པར་དུ་གདགས་པའམ་བྱེ་
529



བྱང་ཆུབ་ལོ་མ་དཔེ་ཚོགས།
བྲག་ཏུ་གདགས་པ་ཚོལ་པ་ཡང་དག་པ་ཇི་ལྟ་བ་བཞིན་དུ་ཤེས་པ་བཞི་
རྣམས་དེར་འཇོག་པའི་ཕྱིར་ཏེ། མདོ་སྡེ་རྒྱན་གྱི་འགྲེལ་བ་དབྱིག་
གཉེན་གྱིས་མཛད་པ་ལས། ཆོས་རྣམས་ལ་ཡོངས་སུ་ཚོལ་བ་ནི་རྣམ་
པ་བཞི་སྟེ། མིང་ཡོངས་སུ་ཚོལ་བ་དང༌། དངོས་པོ་ཡོངས་སུ་ཚོལ་
བ་དང་། ངོ་བོ་ཉིད་གདགས་པ་ཡོངས་སུ་ཚོལ་བ་དང༌། ཁྱད་
པར་གདགས་པ་ཡོངས་སུ་ཚོལ་བའོ། །ཞེས་དང་། ཀུན་བཏུས་་
ལས། ཀུན་ ཏུ་ ཚོལ་ བ་ བཞི་ སྟེ། མིང་ ཀུན་ ཏུ་ ཚོལ་ བ་ དང་།
དངོས་པོ་ཀུན་ཏུ་ཚོལ་བ་དང་། ངོ་བོ་ཉིད་དུ་འདོགས་པ་ཀུན་ཏུ་
ཚོལ་བ་དང༌། བྱེ་བྲག་ཏུ་འདོགས་པ་ཀུན་ཏུ་ཚོལ་བའོ། །ཞེས་དང་།
ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་པ་བཞི་སྟེ། མིང་ཚོལ་
བར་གཏོགས་པ་ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་པ་དང་།
དངོས་པོ་ཚོལ་བར་གཏོགས་པ་དང༌། ངོ་བོ་ཉིད་དུ་ཚོལ་བར་་་་
གཏོགས་པ་དང་། ཁྱད་པར་དུ་འདོགས་པ་ཚོལ་བར་གཏོགས་པ་
ཡང་དག་པ་ཇི་ལྟ་བ་བཞིན་དུ་ཤེས་པའོ། །ཞེས་དང་། བྱང་ས་ལས།
ཡོངས་སུ་ཚོལ་བ་རྣམ་པ་བཞི་གང་ཞེ་ན། མིང་ཡོངས་སུ་ཚོལ་བ་ ་
དང༌། དངོས་པོ་ཡོངས་སུ་ཚོལ་བ་དང་། ངོ་བོ་ཉིད་གདགས་པ་
ཡོངས་སུ་ཚོལ་བ་དང་། བྱེ་བྲག་ཏུ་བཏགས་པ་ཡོངས་སུ་ཚོལ་་་
བའོ། །ཞེས་དང་། ཐེག་བསྡུས་ལས། ཡོངས་སུ་ཚོལ་བ་བཞི་དང་
ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་པ་བཞི་བོ་དག་གིས་ཞེས་
སོགས་གསུངས་པའི་ཕྱིར། ཚོལ་བ་དང་བོ་མིང་ཚོལ་བའི་སྒོ་ནས་
530



ས
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྣམ་རིག་ཙམ་ལ་འཇུག་ཚུལ་ཡོད་དེ། མིང་དེ་དོན་དེ་ལ་གློ་བུར་ཏེ་
གནས་ལུགས་ཀྱི་དབང་གིས་ཞུགས་པ་མ་ཡིན་པར་ཐ་སྙད་ཙམ་དུ་
འཇུག་པར་ཚོལ་བ་དེ་དེ་ཡིན་པའི་ཕྱིར་ཏེ། འདིའི་ཚོལ་རྒྱུ་ལ་མིང་
གིས་མཚོན་པའི་མིང་ཚིག་ཡི་གེ་གསུམ་ཡོད་ཅིང་དེ་དག་ཡུལ་ལ་དོན་
དམ་པར་འཇུག་ཏུ་ཡོད་མེད་དཔྱད་དེ་དེ་དག་ཡུལ་ལ་དོན་དམ་པར་
རམ་གནས་ལུགས་སུ་མི་འཇུག་པས་ན་གློ་བུར་བ་ཉིད་དེ། གློ་བུར་
བ་ཁོ་ནར་འཇུག་ཚུལ་ཚོལ་བ་དེ་དེ་ཡིན་པའི་ཕྱིར། དཔེར་ན་དྲི་མ་
གློ་བུར་བའི་དོན་དྲི་མ་སེམས་ཀྱི་རང་བཞིན་ལ་ཞུགས་པ་མ་ཡིན་པར་
འབྲལ་ རུང༌ དུ་ ཡོད་ པ་ དེར་ འཇོག་ པ་ བཞིན་ ཡིན་ པའི་ ཕྱིར་ ཏེ།
དབྱིག་གཉེན་གྱི་འགྲེལ་བ་ལས། དེ་ལ་དངོས་པོ་ལ་མིང་གློ་བུར་བ་
ཉིད་དུ་ཚོལ་བ་ནི་མིང་ཡོངས་སུ་ཚོལ་བ་ཡིན་པར་རིག་པར་བྱའོ། །
ཞེས་དང་། ཀུན་བཏུས་ལས། མིང་ཀུན་ཏུ་ཚོལ་བ་གང་ཞེ་ན།
གང་མིང་གི་ཚོགས་དང་ཚིག་གི་ཚོགས་དང༌། ཡི་གེའི་ཚོགས་རྣམས་
ཀྱི་རང་གི་མཚན་ཉིད་ཡོངས་སུ་གྲུབ་པ་མེད་པར་རྟོགས་པའོ། །ཞེས་
དང་། བྱང་ས་ལས། དེ་ལ་མིང་ཡོངས་སུ་ཚོལ་བ་ནི་བྱང་ཆུབ་
སེམས་ དཔའ་ གང་ མིང་ ལ་ མིང༌ ཙམ་ དུ་ བལྟ་ བའོ་ ཞེས་ པ་ དང་།
ཀུན་བཏུས་འགྲེལ་བ་རྒྱལ་སྲས་མ་ལས། མིང་ཀུན་ཏུ་ཚོལ་བ་ནི་
མིང་གི་ཚོགས་ལ་སོགས་པ་བཏགས་པའི་ཡོད་པ་ཡིན་པའི་ཕྱིར་འདི་
དག་རང་གི་མཚན་ཉིད་ཡོངས་སུ་གྲུབ་པ་མེད་པར་དཔྱོད་པའོ། །
ཞེས་གསུངས་པའི་ཕྱིར། ཕྱི་མ་འདི་ལ་བཤད་ཚུལ་གཞན་གཅིག་
531



བྱང་ཆུབ་ལོ་མ་དཔེ་ཚོགས།
བྱས་ཀྱང་ཆོག་པར་སྣང་། མིང་དེ་དོན་དེ་ལ་དོན་དམ་པར་མི་་་
འཇུག་པ་ལ་བརྟེན་ནས་དེར་འཛིན་གྱི་རྟོག་པའི་ཞེན་པ་ལྟར་མེད་
པའི་རྣམ་རིག་ཙམ་ལ་འཇུག་སྟེ། ཡི་གེའི་མཚོན་པའི་མིང་སོགས་
རྗོད་བྱེད་དང་དོན་དེ་སྣང་བའི་ཡིད་ཀྱི་བརྗོད་པའམ་ཡིད་ཀྱི་རྒྱུ་བ་ནི་
རྟོག་པའི་མིང་གི་རྣམ་གྲངས་ཡིན་པས། རྟོག་པ་ལ་མིང་དེ་དོན་དེ་
ལ་གློ་བུར་དུ་བཏགས་པའི་རྟོག་པའི་བདག་ཉིད་རང་བཞིན་ཙམ་དུ་
ཟད་པར་ཡང་དག་པར་ཏེ་ཕྱིན་ཅི་ལ་ལོག་པར་རྟོག་པ་བྱུང་བའི་ཕྱིར་
ཏེ། མིང་ཡོངས་སུ་ཚོལ་བ་ལ་བརྟེན་ནས་དགག་བྱ་བཙལ་བ་ལྟར་
མེད་པར་ཡོངས་སུ་ཤེས་པ་འབྱུང་བའི་ཕྱིར་ཏེ། ཐེག་བསྡུས་ལས།
ཡི་གེ་དང་དོན་སྣང་བའི་ཡིད་ཀྱི་བརྗོད་པ་དེ་ལ་ཡི་གེའི་མིང་དེ་ཡང་
ཡིད་ཀྱི་རྟོག་པ་ཙམ་དུ་ཟད་པར་ཡང་དག་པར་རྟོག་གོ། ཞེས་་་་
གསུངས་པའི་ཕྱིར། ཚོལ་བ་གཉིས་པ། དོན་ནམ་དངོས་པོ་་་་
ཡོངས་སུ་ཚོལ་ པའི་སྒོ་ནས་རྣམ་རིག་ཙམ་ ལ་འཇུག་ཚུལ་ཡོད་དེ།
དོན་ནམ་དངོས་པོ་ཕུང་ཁམས་སྐྱེ་མཆེད་རྣམས་མིང་ལ་གློ་བུར་ཏེ་
མིང་འཇུག་གཞིར་གདོད་ནས་གནས་ལུགས་ཀྱི་དབང་གིས་མ་གྲུབ་
པར་ཚོལ་བ་དེ་དེ་ཡིན་པའི་ཕྱིར་ཏེ། གློ་བུར་གྱི་དོན་སྔར་ལྟར་ཡིན་
ཅིང་ཚོལ་ཚུལ་དོན་དེ་མིང་དེའི་འཇུག་གཞིར་དོན་དམ་པར་གྲུབ་མ་
གྲུབ་དཔྱད་པ་ན་མ་གྲུབ་པར་ཡོངས་སུ་རྟོགས་པའི་ཡོངས་ཤེས་འབྱུང་
བའི་ཕྱིར་ཏེ། དོན་དེ་མིང་དེའི་འཇུག་གཞིར་དོན་དམ་པར་གྲུབ་པ་
ཁེགས་པ་དོན་དེ་དེར་དོན་དམ་པར་གྲུབ་འཛིན་གྱི་རྟོག་པའི་ཞེན་
532



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དོན་མེད་པར་མིང་སོགས་ལ་བརྟེན་པའི་དོན་དེ་ཡང་ཡིད་ཀྱི་བརྗོད་
པ་སྟེ་རྟོག་པའི་བདག་ཉིད་ཙམ་དུ་ཟད་པར་ཡང་དག་པར་རྟོགས་
པའི་མངོན་སུམ་འབྱུང་བའི་ཕྱིར། དབྱིག་གཉེན་གྱི་འགྲེལ་པ་ལས།
མིང་ལ་དངོས་པོ་གློ་བུར་བ་ཉིད་ཡོངས་སུ་ཚོལ་བ་ནི་དངོས་པོ་ཡོངས་
སུ་ཚོལ་བ་ཡིན་པར་རིག་པར་བྱའོ། །ཞེས་དང༌། ཀུན་བཏུས་ལས།
དངོས་པོ་ཀུན་ཚོལ་བ་གང་ཞེ་ན། གང་དེ་བཞིན་དུ་ཕུང་བོ་དང་
ཁམས་དང་སྐྱེ་མཆེད་ཀྱི་མཚན་ཉིད་ཡོངས་སུ་གྲུབ་པ་མེད་པར་རྟོགས་
པའོ་ཞེས་དང༌། དེའི་འགྲེལ་བ་རྒྱལ་སྲས་མ་ལས། དངོས་པོ་ཀུན་
ཏུ་ཚོལ་བ་ནི་ཇི་ལྟར་མིང་གི་ཚོགས་ལ་སོགས་པས་བརྗོད་པ་དེ་བཞིན་
དུ་ཕུང་བོ་ལ་སོགས་པའི་མཚན་ཉིད་དུ་ཡོངས་སུ་གྲུབ་པ་མེད་པར་
གང་རྟོག་པ་སྟེ་ཡོངས་སུ་རྟོག་ཅེས་བྱ་བའི་ཐ་ཚིག་གོ། ཞེས་དང་།
བྱང་ས་ལས། དེ་བཞིན་དུ་དངོས་པོ་ལ་དངོས་པོ་ཙམ་དུ་ལྟ་བ་ནི་
དངོས་པོ་ཡོངས་སུ་ཚོལ་བའོ། །ཞེས་དང་། ཐེག་བསྡུས་ལས། ཡི་
གེ་ལ་བརྟེན་པའི་དོན་དེ་ཡང་ཡིད་ཀྱི་བརྗོད་པ་ཙམ་དུ་ཟད་པ་ཉིད་དུ་
ཡང་དག་པར་རྟོག་གོ་ཞེས་གསུངས་པའི་ཕྱིར། ཚོལ་བ་གསུམ་པ་ངོ༌
བོ་ཉིད་དུ་འདོགས་པ་ཡོངས་སུ་ཚོལ་བའི་སྒོ་ནས་རྣམ་རིག་ལ་འཇུག་
ཚུལ་ཡོད་དེ། བརྗོད་བྱའི་དོན་དང་རྗོད་བྱེད་མིང་སོགས་ཕན་ཚུན་
འབྲེལ་བ་ལ་བརྟེན་ནས་བརྗོད་བྱ་རྗོད་བྱེད་ཀྱི་ཆར་དོན་དེའོ་ཞེས་ངོ་
བོ་ཉིད་དུ་གདགས་གཞིར་དངོས་དབང་གིས་མི་གནས་པར་བཏགས་
པ་ཙམ་དུ་ཟད་པར་ཡང་དག་པར་ཚོལ་བ་དེ་དེ་ཡིན་པའི་ཕྱིར་ཏེ།
533



བྱང་ཆུབ་ལོ་མ་དཔེ་ཚོགས།
ཆོས་གཅིག་ལ་མཚོན་ན་བུམ་པའི་མིང་དོན་འབྲེལ་བ་ལ་བརྟེན་ནས་
དོན་ལྟོ་ལྡིར་བ་བུམ་པ་ཞེས་མིང་གིས་བཏགས་པའི་ཆར་བུམ་པའི་ངོ་
བོ་ཉིད་དུ་འཛིན་པའི་རྟོག་པའི་ཞེན་དོན་མེད་པར་ཡོངས་སུ་ཚོལ་བ་
དེ་དེ་ཡིན་པའི་ཕྱིར་ཏེ། དེ་ལྟར་བཙལ་བ་ལ་བརྟེན་ནས་དེ་ལྟར་མ་
གྲུབ་པར་རྣམ་རིག་ཙམ་དུ་ཡོངས་སུ་ཤེས་པ་འབྱུང་བ་ཡིན་པའི་ཕྱིར་
ཏེ། འདི་ཉིད་ལས། མིང་དོན་འབྲེལ་བ་ལ་བརྟེན་ནས་བརྗོད་
བྱའི་དོན་གྱི་ངོ་བོ་ཉིད་དང༌། ཞེས་སོགས་དང་། དབྱིག་གཉེན་
འགྲེལ་བ་ལས། དེ་གཉིས་འབྲེལ་བ་ངོ་བོ་ཉིད་ཁྱད་པར་འདོགས་པ་
དག་བཏགས་པ་ཙམ་དུ་ཡོངས་སུ་ཚོལ་བ་ནི་ངོ་བོ་ཉིད་དང་། ཁྱད་
པར་འདོགས་པ་ཡོངས་སུ་ཚོལ་བ་ཡིན་པར་རིག་པར་བྱའོ། །ཞེས་
དང་། བྱང་ས་ལས། ངོ་བོ་ཉིད་དུ་བཏགས་པ་ལ་ངོ་བོ་ཉིད་དུ་
བཏགས་པ་ཙམ་དུ་ལྟ་བ་ནི་ངོ་བོ་ཉིད་དུ་བཏགས་པ་ཙམ་དུ་ཡོངས་སུ་
ཚོལ་པའོ། ། ཞེས་དང་། ཐེག་བསྡུས་ལས། མིང་དེ་ཡང་ངོ་བོ་
ཉིད་དང་ཁྱད་པར་དུ་བཏགས་པར་ཟད་པ་ཙམ་དུ་ཡང་དག་པར་
རྟོག་གོ། ཞེས་སོགས་དང་། ཀུན་བཏུས་ལས། ངོ་བོ་ཉིད་དུ་
འདོགས་པ་ཀུན་ཏུ་ཚོལ་བ་གང་ཞེ་ན། གང་བརྗོད་པ་དང་བརྗོད་
པར་བྱ་བ་འབྲེལ་བ་ལ་ངོ་བོ་ཉིད་དུ་འདོགས་པ་ཙམ་གྱི་ཐ་སྙད་ཀྱི་རྒྱུ་
ཉིད་དུ་རྟོག་པའོ། །ཞེས་དང་། ཀུན་བཏུས་ཀྱི་འགྲེལ་བ་རྒྱལ་སྲས་
མ་ལས། བརྗོད་པ་དང་བརྗོད་པར་བྱ་བ་འབྲེལ་བ་ནི་རྟོག་པའི་རྒྱུ་
ཉིད་དེ་འདི་ལྟར་ཐ་སྙད་ལ་བྱང་བ་ནི་བརྗོད་པ་ཙམ་ཐོས་པས་དེའི་
534



-
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བརྗོད་པར་བྱ་བ་ལ་དྲན་པའི་སྒོ་ནས་རྟོག་པ་འབྱུང་ངོ༌། །བརྗོད་པར་
བྱ་བ་དམིགས་ན་ཡང་དེའི་བརྗོད་པ་ལ་རྟོག་པ་འབྱུང་སྟེ། རྣམ་པ་
དེ་ལྟ་བུར་འགྲེལ་བར་གྲགས་པ་ལ་མིག་ལ་སོགས་པའི་རང་གི་མཚན་
ཉིད་དུ་བཏགས་པ་ཙམ་ནི་དེ་བརྗོད་པ་ཤ་སྣ་གུ་ལ་སོགས་པ་ཐ་སྙད་ཀྱི་
རྒྱུར་འགྱུར་བ་གང་ཀུན་ཏུ་རྟོག་པ་འདི་ནི་ངོ་བོ་ཉིད་དུ་འདོགས་པ་
ཀུན་ཏུ་ཚོལ་བ་ཞེས་བྱའོ། །ཞེས་གསུངས་པའི་ཕྱིར། ཚོལ་བ་བཞི་
བ་ཁྱད་པར་འདོགས་པ་ཡོངས་སུ་ཚོལ་བའི་སྒོ་ནས་རྣམ་རིག་ཙམ་
འཇུག་ཚུལ་ཡོད་དེ། བརྗོད་བྱ་རྗོད་བྱེད་ཕན་ཚུན་འབྲེལ་བ་ལ་དོན་
དེ་དོན་དེའི་ཁྱད་པར་རྟག་པའམ་མི་རྟག་པའམ་སྐྱེ་བ་སོགས་དེའོ་
ཞེས་ཁྱད་པར་རམ་བྱེ་བྲག་ཏུ་བཏགས་པའི་གཞིར་བཏགས་པ་ཙམ་
ལས་ དོན་ དམ་ པར་ མ་ གྲུབ་ པར་རྟོག་ པ་ དེ་དེ་ ཡིན་ པའི་ ཕྱིར་ཏེ།
གཞི་གཅིག་ལ་མཚོན་ན་བུམ་པའི་མིང་དོན་འབྲེལ་བ་ལ་དོན་བུམ་པ་
དེ་བུམ་པ་སྐྱེ་བའམ་མི་རྟག་པའོ་ཞེས་ཁྱད་པར་རམ་བྱེ་བྲག་ཏུ་་་་
བཏགས་པའི་གཞིར་བཏགས་པ་ཙམ་ལས་དོན་དམ་པར་དངོས་་་་་
དབང་གིས་མ་གྲུབ་པར་རྟོགས་པ་དེ་དེ་ཡིན་པའི་ཕྱིར་ཏེ། དེ་ལྟར་
འཛིན་པའི་ཞེན་པ་ལྟར་མེད་པར་ནང་གི་བརྗོད་པ་སྟེ། རྟོག་པའི་
བདག་ཉིད་ཙམ་གྱི་རྣམ་པར་རིག་པའི་གཉིས་སྟོང་གི་དེ་ཉིད་ཡོངས་
སུ་ཤེས་པ་འབྱུང་བའི་ཕྱིར་ཏེ། འདི་ཉིད་ལས། མིང་དོན་འབྲེལ་
བ་ཞེས་ པ་ནས། གཉིས་ མེད་ པའི་རྣམ་ རིག་ ཙམ་ ལ་ འཇུག་ སྟེ།
ཞེས་དང༌། དབྱིག་གཉེན་འགྲེལ་བ་ལས། དེ་གཉིས་འབྲེལ་བ་ལ་
535



བྱང་ཆུབ་ལོ་མ་དཔེ་ཚོགས།
=
ཞེས་སོགས་དང་། བྱང་ས་ལས། བྱེ་བྲག་ཏུ་བཏགས་པ་ལ་བྱེ་བྲག་
ཏུ་བཏགས་པ་ཙམ་དུ་ལྟ་བ་ནི་བྱེ་བྲག་ཏུ་བཏགས་པ་ཡོངས་སུ་ཚོལ་བ་
སྟེ། དེས་མིང་དང་ངོ་བོའི་མཚན་ཉིད་ཐ་དད་པ་དང་འབྲེལ་བར་
ཡང་མཐོང་ལ་མིང་དང་དངོས་པོ་འབྲེལ་བ་ལ་བརྟེན་པ་ངོ་བོ་ཉིད་
བཏགས་པ་དང་བྱེ་བྲག་ཏུ་བཏགས་པ་ཡང་ཁོང་དུ་ཆུད་དོ། །ཞེས་
དང་། ཀུན་བཏུས་ལས། ཁྱད་པར་དུ་འདོགས་པ་ཀུན་ཏུ་ཚོལ་བ་
གང་ཞེ་ན། གང་བརྗོད་པ་དང་བརྗོད་པར་བྱ་བ་འབྲེལ་བ་ལ་ཁྱད་
པར་འདོགས་པ་ཙམ་གྱི་ཐ་སྙད་ཀྱི་རྒྱུ་ཉིད་དུ་རྟོག་པའོ་ཞེས་དང༌།
དེའི་འགྲེལ་བ་ལས། ཁྱད་པར་དུ་འདོགས་པ་ཀུན་ཏུ་ཚོལ་བ་ནི་
གང་དེ་བཞིན་དུ་བརྗོད་པར་བྱ་བ་འབྲེལ་བ་རྟོག་པ་དང་མི་རྟག་པ་
དང་། བླ་ན་ཡོད་པ་དང་བླ་ན་མེད་པ་དང་གཟུགས་ཅན་དང་་་་
གཟུགས་ཅན་མ་ཡིན་པ་དང་། བསྟན་དུ་ཡོད་པ་དང་བསྟན་དུ་
མེད་པར་ཁྱད་པར་གྱི་མཚན་ཉིད་འདོགས་པ་ཙམ་ཐ་སྙད་ཀྱི་རྒྱུ་ཉིད་
དུ་རྟོག་པའོ་ཞེས་དང༌། མདོ་སྡེ་རྒྱན་ལས། མིང་དང་དངོས་དག་
ཕན་ཚུན་དུ། ། གློ་བུར་བ་ནི་ཉིད་དུ་བཙལ། །འདོགས་པ་རྣམ་པ་
གཉིས་པོ་འདིར། །དེ་ཙམ་ཉིད་དུ་ཚོལ་བའོ། །ཞེས་གསུངས་པའི་
ཕྱིར། ཚོལ་བ་དེ་བཞིའི་སྒོ་ནས་ཡོངས་སུ་ཤེས་པ་བཞི་ལ་འཇུག་
ཚུལ་ཡོད་དེ། བྱང་སེམས་སྦྱོར་ལམ་པ་ལྟ་བུས་དེ་ལྟར་ཚོལ་བ་་་
བཞིའི་སྒོ་ནས་བཙལ་བས་དེ་ལྟར་མ་གྲུབ་པར་མངོན་སུམ་དུ་ཡོངས་
སུ་ཤེས་པ་མཐོང་ལམ་གྱི་བསྡུས་པ་བཞི་ནས་མི་སློབ་ལམ་གྱི་བར་གྱི་
536



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བཞི་རྣམས་འབྱུང་བའི་ཕྱིར་ཏེ། མདོ་སྡེ་རྒྱན་ལས། མིང་དང་
ཞེས་པ་ནས། དེ་ཙམ་ཉིད་དུ་ཚོལ་བའོ། །ཐམས་ཅད་དམིགས་སུ་
མེད་པའི་ཕྱིར། །ཡང་དག་ཡེ་ཤེས་རྣམ་པ་བཞི། །ས་རྣམས་ཀུན་ལ་
བརྟེན་པ་ཡི། །དོན་ཀུན་སྒྲུབ་པར་བྱེད་པ་ཡིན། །ཞེས་དང་། ཀུན་
བཏུས་འགྲེལ་བ་ལས། ཡང་དག་པ་ཇི་ལྟ་བ་བཞིན་དུ་ཡོངས་སུ་
ཤེས་པ་བཞི་ནི་ཇི་ལྟར་ཀུན་ཏུ་བཙལ་བ་རྣམས་ཀྱི་མིང་ལ་སོགས་པ་མི་
དམིགས་པར་ཤེས་པ་རྣམས་སོ་ཞེས་གསུངས་པའི་ཕྱིར། ཐེག་་་་
བསྡུས་དང་ཀུན་བཏུས་དྲངས་ཟིན་ལ། བྱང་སར། མིང་ཚོལ་
བར་གྱུར་པ་ཡང་དག་པ་ཞེས་པ་ནས། བྱེ་བྲག་ཏུ་བཏགས་པ་ཚོལ་
བར་གྱུར་པ་ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་པ་ཞེས་
བྱའོ། །ཞེས་པའི་བར་གྱིས་ཚོལ་ཚུལ་ཡང་དག་པར་བཤད་ཚུལ་རྒྱས་
པར་བཤད་ཀྱང་ཡེ་གེ་མང་དོགས་ནས་མ་བྲིས་ཏེ་དེར་བལྟ་བར་་་་
བྱའོ། ། ཚོལ་བཞི་ཤེས་བཞིའི་ས་མཚམས་སྒྲ་ཡངས་པའི་དབང་དུ་
བྱས་ན། ཚོལ་བ་བཞི་ནི་ལམ་མ་ཞུགས་ཀྱི་གནས་ལུགས་ལ་དཔྱོད་
བློ་རྙེད་པ་ནས་དང་ཤེས་པ་བཞི་གནས་ལུགས་རྟོགས་པའི་ལྟ་བ་རྙེད་
པ་ནས་ཡ་མཐའ་མི་སློབ་ལམ་གྱི་བར་ན་ཡོད་པར་མངོན་ཏེ། དོན་
དམ་དཔྱོད་བྱེད་ཀྱི་རིགས་ཤེས་དང་གནས་ལུགས་ཡང་དག་པར་་་་
རྟོགས་པ་དག་གི་ས་མཚམས་དེ་ལྟར་མ་ཡིན་པའི་ཕྱིར་སྙམ་སྟེ་དཔྱད།
སྒྲ་དོག་པའི་དབང་དུ་བྱས་ནས་ཚོལ་བཞི་ཤེས་བཞིའི་ས་མཚམས་ཡོད་
དེ། ཚོལ་བཞིའི་མ་མཐའ་ལམ་མ་ཞུགས་ཀྱི་གནས་ལུགས་སེམས་པ་
537



-
-
--
-
བྱང་ཆུབ་ལོ་མ་དཔེ་ཚོགས།
ནས་ཡ་མཐའ་རྒྱུན་མཐའི་བར་དང་། ཤེས་བཞིའི་མ་མཐའ་ཆོས་ཀྱི་
བདག་མེད་ཕྲ་མོ་མངོན་སུམ་དུ་རྟོགས་པ་ནས་མི་སློབ་ལམ་གྱི་བར་ན་
ཡོད་པའི་ཕྱིར་ཏེ། གནས་ལུགས་ཚོལ་བཞིས་བཙལ་ཏེ་སྒོམ་པའི་ས་
མཚམས་ལམ་མ་ཞུགས་ནས་རྒྱུན་མཐའི་བར་དུ་ཡོད་ཅིང་སངས་རྒྱས་
ཀྱི་སར་གནས་ལུགས་བཙལ་ནས་སྒོམ་པ་མེད་པ་གང་ཞིག ཚོལ་
བཞིས་བཙལ་བ་ལྟར་མ་གྲུབ་པར་ཡང་དག་པར་མངོན་སུམ་དུ་རྟོགས་
པ་འཕགས་ལམ་མན་ཆད་ན་མེད་ཅིང་སངས་རྒྱས་ཀྱི་ས་ནའང་ཡོད་
པའི་ཕྱིར། རྟགས་གཉིས་པ་སླ། དང་བོ་གྲུབ་སྟེ། ས་བདུན་པ་
མན་ཆད་དུ་འབད་རྩོལ་རགས་པ་དང་ཡང་བཅས་ནས་བསྒོམ་དགོས་
ལ་དག་པ་ས་གསུམ་ལ་འབད་རྩོལ་རགས་པ་མི་དགོས་ཀྱང་ཕྲ་མོ་ཡོད་
པའི་ཕྱིར་ཏེ། ས་བདུན་པ་མན་ཆད་དུ་གནས་ལུགས་དཔྱད་པའི་
རྩོལ་ བ་ སྔོན་ དུ་ བཏང་ བ་ ན་ གནས་ ལུགས་ མངོན་ དུ་ གྱུར་ འོང་།
དག་ས་གསུམ་ལ་དེ་འདྲ་མི་དགོས་པར་གནས་ལུགས་མངོན་དུ་གྱུར
འོང་ཡང་བསྒོམ་པར་བྱའོ་སྙམ་པའི་ཀུན་སློང་གི་རྟོག་པ་ཡོད་པའི་
ཕྱིར་ཏེ། དེ་འདྲའི་ཀུན་སློང་གི་རྟོག་པ་ཙམ་ཡང་མེད་པ་ན་མཉམ་
རྗེས་ངོ་བོ་གཅིག་ཏུ་སོང་སྟེ་ཡང་དག་པར་རྫོགས་པར་ སངས་རྒྱས་
པའི་ཕྱིར་ཏེ། རྣམ་བཤད་ལས། ཇི་སྲིད་དུ་ཀུན་སློང་གི་རྟོག་པ་
ཡོད་པ་དེ་སྲིད་དུ་མི་ནུས་པས་ཞེས་གསུངས་པའི་ཕྱིར་དང་། ས་
བཅུ་བའི་མདོ་ལས། གྲུ་ཆེན་པོ་ཐང་ན་ཡོད་པ་རྒྱ་མཚོར་ཞུགས་
པའི་དཔེས་མ་དག་པའི་ས་དང༌། དག་ས་བཤད་པས་ཀྱང་ཤེས་
538



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སོ། །གསུམ་པ་རྩོད་པ་སྤོང་བ་ལ་ཁོ་ན་རེ། ཚོལ་བ་བཞིས་དེ་ཉིད་
གཏན་ལ་འབེབས་པ་འདིས་བག་ཆགས་བརྟན་བྱུང་གི་རྟོག་མེད་
དབང་ཤེས་ལ་ལྟོས་པའི་གཟུང་འཛིན་རྫས་གཞན་ཁེགས་པ་མ་ཡིན་
པར་ཐལ། ཚོལ་ཚུལ་འདི་དག་གིས་རྟོག་པ་ལ་ལྟོས་པའི་གཟུང་
འཛིན་ རྫས་ གཞན་ འགོག་ པར་ བྱེད་ པ་ ཡིན་ པའི་ཕྱིར་ན་མ་ཁྱབ།
རྟགས་གྲུབ་སྟེ། ཐེག་བསྡུས་ལས་ཀྱང་། ཡི་གེ་དང་དོན་སྣང་བའི་
ཡིད་ཀྱི་རྣམ་པར་རྟོག་པ་དེ་དག་ལ་རྣམ་པར་རིག་པ་ཙམ་དུ་འཇུག་གོ།
ཞེས་གསུངས་པའི་ཕྱིར། འདོད་ན། རྣམ་རིག་ཙམ་ལ་འཇུག་པ་
མི་འཐད་པར་ཐལ། འདོད་པའི་ཕྱིར་ཟེར་ན་ཞེས་པའི་རྩོད་ཚུལ་
འཆད་པར། འདི་ཉིད་ལས། གལ་ཏེ་འདི་ཡིད་ཤེས་རྟོག་པ་ལ་
ལྟོས་པའི་གཟུང་འཛིན་ཁེགས་པ་ཡིན་ལ་ཞེས་པ་ནས། ཇི་ལྟར་
འཐད་ཅེ་ན། ཞེས་གསུངས་པའི་ཕྱིར། ཚོལ་བཞིས་རྟོག་པ་ལ་
ལྟོས་པའི་གཟུང་འཛིན་ལེགས་ཀྱང་ རྟོག་མེད་གཟུང་འཛིན་རྫས་་་་
གཞན་མི་ཁེགས་པའི་སྐྱོན་མེད་པར་ཐལ། གཟུགས་གཟུགས་་་་་
འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པ་ཁེགས་ན་་་་་
གཟུགས་དབང་ཤེས་ལས་རྫས་གཞན་དུ་གྲུབ་པ་ཁེགས་ནུས་པའི་ཕྱིར་
ཏེ། སྔོན་པོ་གཞན་དུ་འཛིན་པའི་རྟོག་པའི་ཞེན་གཞི་ཁེགས་ན་སྔོན་
པོ་དོན་གཞན་དུ་སྣང་བའི་དབང་ཤེས་རང་གི་སྣང་ཡུལ་ལ་འཁྲུལ་
བར་འགྱུར་བའི་ཕྱིར་ཏེ། སྔོན་པོ་དོན་གཞན་དུ་འཛིན་པའི་རྟོག་
པའི་ཞེན་གཞི་དེ་དེ་སྣང་གི་དབང་ཤེས་ལ་སྣང་བ་ན་རང་གི་དངོས་
539



-
-
བྱང་ཆུབ་ལོ་མ་དཔེ་ཚོགས།
པོའི་གནས་ཚོད་ཀྱི་དབང་གིས་གྲུབ་པར་སྣང་བའི་ཕྱིར་ཏེ། འདི་
ཉིད་ལས། སྔོན་པོ་གཟུང་བ་དོན་གཞན་དུ་འཛིན་པའི་རྟོག་པའི་
ཞེན་གཞི་ཡིན་པ་རང་མཚན་གྱིས་ཡོད་པ་རིགས་པས་ཁེགས་ན་སྔོན་
པོ་ཞེན་གཞི་ཡིན་པ་སྣང་བའི་སྔོ་འཛིན་དེ་སྣང་ཡུལ་ལ་འཁྲུལ་བར་
གྲུབ་སྟེ། དེ་སྣང་བ་ན་རང་གི་མཚན་ཉིད་ཀྱིས་གྲུབ་པར་སྣང་བའི་
ཕྱིར་རོ། ། དེ་འདྲའི་དབང་ ཤེས་ སྣང་ཡུལ་ལ་འཁྲུལ་བའི་ཕྱིར་ན།
སྔོན་བོ་ཆོས་ཅན། རང་སྣང་བའི་ཤེས་པ་ལས་རྗེས་གཞན་དུ་མེད་
པར་ཐལ། ཁྱོད་སྣང་བའི་བག་ཆགས་བརྟན་བྱུང་གི་དབང་ཤེས་
ཡང་སྣང་ཡུལ་ལ་འཁྲུལ་བའི་ཕྱིར་དང༌། རྟོག་པ་ལ་རྫས་གཞན་
བཀག་ཟིན་པའི་ཕྱིར། འདོད་ན། ཕྱི་དོན་མེད་པའི་རྣམ་རིག་
འཐད་པར་ཐལ། འདོད་པ་དེའི་ཕྱིར་ཏེ། འདི་ཉིད་ལས། དེ་
གྲུབ་ན་སྔོན་པོ་དེ་རང་སྣང་བའི་ཤེས་པ་ལས་རྫས་གཞན་མེད་པར་
གྲུབ་བོ། །ཞེས་གསུངས་པའི་ཕྱིར། དེ་ལ་ཁོ་ན་རེ། འོ་ན་རྣམ་
ཤེས་རྟོག་ པའི་ཞེན་གཞི་ ཡིན་པ་དེ་དོན་དམ་པར་མེད་པར་ཐལ།
སྔོན་པོ་སྔོ་འཛིན་རྟོག་པའི་ཞེན་གཞི་ཡིན་པ་དེ་དོན་དམ་པར་གྲུབ་པ་
ཁེགས་པའི་ཕྱིར། རྟགས་ཁས། འདོད་ན། རྣམ་ཤེས་རྟོག་པའི་
ཞེན་གཞི་ཡིན་པའི་ཆ་དེ་གསལ་བར་སྣང་བའི་རྟོག་མེད་རང་རིག་
སྣང་ཡུལ་ལ་འཁྲུལ་པར་ཐལ། འདོད་པ་གང་ཞིག རྣམ་ཤེས་
རྟོག་པའི་ཞེན་གཞི་ཡིན་པའི་ཆ་དེ་སྣང་བ་ན་རང་རིག་ལ་རང་གི་
མཚན་ཉིད་ཀྱིས་གྲུབ་པར་སྣང་བའི་ཕྱིར། དང་བོ་ཁས། གཉིས་
540



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པ་གྲུབ་སྟེ། སྔོན་པོ་སྔོ་འཛིན་རྟོག་པའི་ཞེན་གཞི་ཡིན་པའི་ཆ་དེ་
གསལ་བར་སྣང་བའི་དབང་ཤེས་ལ་རང་གི་མཚན་ཉིད་ཀྱིས་གྲུབ་པར་
སྣང་བའི་ཕྱིར་ན་མ་ཁྱབ། འདོད་ན། རྣམ་ཤེས་དེ་མྱོང་བ་གསལ་
རིག་གི་ངོ་བོ་རང་མཚན་གྱིས་མེད་པར་ཐལ། འདོད་པའི་ཕྱིར།
འདོད་ན། ཡེ་ཤེས་སྙིང་བོའི་ཀུན་བཏུས་དང་། ཛེ་ཏཱ་རིའི་བདེ་
གཤེགས་གཞུང་གི་རབ་བྱེད་གཉིས་ཀ་ལས། གཟུང་དང་འཛིན་པ་
ཉིད་བྲལ་བའི། ། རྣམ་པར་ཤེས་པ་དོན་དམ་ཡོད། ། ཅེས་པ་རྣལ་
འབྱོར་སྤྱོད་པའི་གཞུང་། ། བློ་མཚོའི་ཕ་རོལ་ཕྱིན་རྣམས་སྒྲོགས། །
ཅེས་བཤད་པའི་རྣལ་འབྱོར་སྤྱོད་པའི་གྲུབ་མཐའ་འདོར་རིགས་པར་
ཐལ། འདོད་ པའི་ཕྱིར་ཟེར་ན་ཞེས་ པའི་ རྩོད་ཚུལ་འཆད་པར།
འདི་ཉིད་ལས། འོ་ན། རྣམ་ཤེས་རྟོག་པའི་ཞེས་པ་ནས། རྣལ་
འབྱོར་སྤྱོད་པའི་གྲུབ་པའི་མཐའ་འདོར་བར་འགྱུར་རོ་ཞེ་ན། ཞེས་
གསུངས་པའི་ཕྱིར། དེ་ལ་རང་རིག་རང་གི་སྣང་ཡུལ་ལ་འཁྲུལ་བ་
སོགས་ཀྱི་སྐྱོན་དེ་མེད་པར་ཐལ། རྟོག་པའི་ཞེན་གཞི་རང་རིག་ལ་
སྣང་ན་སྐྱོན་དེ་ཡོད་ཀྱང་དེ་མི་སྣང་བའི་ཕྱིར་ཏེ། སྔོ་འཛིན་དབང་
ཤེས་ལ་སྔོན་པོ་སྔོ་འཛིན་རྟོག་པའི་ཞེན་གཞི་ཡིན་པའི་ཆ་སྣང་བ་གང་
ཞིག རྣམ་ཤེས་ཉམས་མྱོང་གི་རང་རིག་ལ་རྣམ་ཤེས་རྣམ་ཤེས་་
འཛིན་ པའི་རྟོག་པའི་ཞེན་གཞི་ཡིན་པའི་ཆ་མི་སྣང་བའི་ཕྱིར།
དང་བོ་གྲུབ་སྟེ། རྟོག་པའི་ཞེན་གཞི་གཉིས་སྣང་ཅན་གྱིས་སྔོ་འཛིན་
དབང་ཤེས་ལ་སྣང་བ་ལ་འགལ་བའི་གནོད་བྱེད་མེད་པའི་ཕྱིར་ཏེ།
541



བྱང་ཆུབ་ལོ་མ་དཔེ་ཚོགས།
འདི་ཉིད་ལས། སྔོ་འཛིན་ལ་སྔོན་པོ་ཕྱིར་རོལ་ཏུ་ཞེན་པའི་ཞེན་
གཞི་ཡིན་པ་སྣང་བའི་ཕྱིར་ཏེ། ཞེས་དང་། གཉིས་སྣང་ཅན་གྱི་སྔོ་
འཛིན་ལ་སྣང་བ་མི་འགལ་བའི་ཕྱིར་རོ། ། ཞེས་གསུངས་པའི་ཕྱིར།
གཉིས་པ་གྲུབ་སྟེ། རྟོག་པའི་ཞེན་གཞི་ཡིན་པའི་ཆ་དེ་ཐ་དད་ཀྱི་
གཉིས་ནུབ་ པའི་ རང་ རིག་ སོགས་ ལ་ འཆར་ མི་རུང་ བའི་ ཕྱིར་ཏེ།
ཡུལ་ཡུལ་ཅན་སོགས་ལ་ཐ་དད་ཀྱི་གཉིས་སྣང་མེད་པའི་རང་རིག་ལ་
རྟོག་པའི་ཞེན་གཞིའི་ཆ་འཆར་མི་རུང་བ་གང་ཞིག སོགས་ཁོངས་
ཀྱི་ཐེག་ཆེན་གྱི་བར་ཆད་མེད་ལམ་རྣམས་བཏོན་ཏེ་དེ་རྣམས་ལ་ཡང་
སྣང་མི་རུང་བའི་ཕྱིར། དང་བོ་གྲུབ་སྟེ། རྟོག་པའི་ཞེན་གཞི་བློ་ལ་
སྣང་བ་ན་ངེས་པར་གཉིས་སྣང་གི་རྣམ་པར་འཆར་དགོས་པ་གང་ཞིག
རང་རིག་ལ་གཉིས་སྣང་འཆར་བ་མི་སྲིད་པའི་ཕྱིར། དང་བོ་གྲུབ་
སྟེ། དབང་ཤེས་རྟོག་པའི་ཞེན་གཞི་དེའི་སྤྱི་རྟོག་པ་ལ་འཆར་བ་ན་
ངེས་པར་གཉིས་སྣང་གི་རྣམ་པ་ཅན་དུ་འཆར་བའི་ཕྱིར། འདི་ཉིད་
ལས། ཞེན་གཞི་ཡིན་པ་དེ་གཉིས་སྣང་ནུབ་པའི་རང་རིག་སོགས་ལ་
འཆར་དུ་མི་རུང་ཞིང་ཞེས་པ་དང་། རྟོག་པའི་ཞེན་གཞི་དེ་སྣང་བ་
ན་ངེས་པར་གཉིས་སྣང་ཡོད་དགོས་པའི་རྒྱུ་མཚན་ནི་དེའི་སྤྱི་རྟོག་པ་
ལ་འཆར་བ་ན་ངེས་པར་གཉིས་སྣང་གི་རྣམ་པ་ཅན་དུ་འཆར་བའི་
ཕྱིར་རོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། ཤེས་པ་དེ་
དང་དེའི་སྟེང་ན་རང་རིག་རེ་ཡོད་ཅིང་དེ་ཡང་ཡུལ་ཡུལ་ཅན་ཆ་དང་
ཆ་ཅན་སོགས་ཐ་དད་ཀྱི་གཉིས་སྣང་ཐམས་ཅད་ནུབ་པ་ཁ་ནང་དུ་
542



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
-
་
བལྟ་བའི་བློ་གཅིག་ལ་འཇོག་པ་ཡིན་པའི་ཕྱིར། རྣམ་འགྲེལ་ལས།
རྟག་ཏུ་བདག་ལ་ནང་མངོན་ཕྱོགས། ། ཞེས་ སོགས་དང༌། དེ་ཡི་
མྱོང་དེ་བདག་ཉིད་དེ། །དེ་ཡང་གཞན་འགའ་ཞིག་གི་མིན། ། མངོན་
སུམ་སོ་སོར་རིག་བྱ་ཡིན། ། ཞེས་སོགས་དང་། རིག་བྱ་རིག་བྱེད་
རྣམ་པའང་མེད། ། ཅེས་སོགས་དང་། ཚད་མ་ཀུན་བཏུས་ རང་་
འགྲེལ་ལས། ཤེས་པ་ནི་གཉིས་སྐྱེས་ཏེ། རང་གི་སྣང་བ་དང་ཡུལ་
སྣང་བའོ། །སྣང་བ་དེ་ལས་གང་རང་རིག་པ་དེ་ནི་འབྲས་བུར་འགྱུར་
རོ། ། ཞེས་དང་། འདོད་ཆགས་དང་ཞེ་སྡང་དང་གཏི་མུག་དང་
བདེ་བ་དང་སྡུག་བསྔལ་ལ་སོགས་པ་ནི་དབང་བོ་ལ་མི་ལྟོས་པའི་ཕྱིར་
རང་རིག་པའི་མངོན་སུམ་མོ་ཞེས་དང་། དེའི་འགྲེལ་བཤད་སློབ་
དཔོན་རྒྱལ་དབང་བློས་མཛད་པ་ལས། འདོད་ཆགས་ལ་སོགས་པ་
རྣམས་ལ་རང་རིག་པའོ་ཞེས་པ་སྟེ་རང་ཉིད་ལ་རིག་པ་ནི་རང་རིག་གོ།
འདིས་རིག་པར་བྱ་བས་ན་རིག་པ་སྟེ། འཛིན་པའི་རྣམ་པར་ཡང་
དག་པར་ཤར་བ་ཉམས་སུ་མྱོང་བའི་རང་བཞིན་ཉིད་དོ་ཞེས་པ་དང་།
ཀུན་བཏུས་དར་ཊཱིཀ་རིགས་པའི་རྒྱ་མཚོ་ལས། ཆགས་སོགས་རྟོག་
པ་ཡིན་པས་རང་རིག་མངོན་སུམ་དུ་མི་རུང་ལ་དེ་དག་རང་གི་ངོ་བོ་ལ་
རང་ རིག་མངོན་སུམ་དུ་བཏོན་ པ་ ཡང་མ་ཡིན་ཏེ། ཞེས་དང༌།
ཆགས་སོགས་རང་རིག་གིས་རིག་བྱར་བཤད་ཀྱི་རིག་བྱེད་དུ་མ་བཤད་
ལ་འཛིན་རྣམ་ཉིད་རིག་བྱ་དུ་བཤད་པ་ལྟར་རོ། །ཞེས་དང་། རྟོག་
གེ་འབར་བ་ནས་བཤད་པ་ལྟར། རྗེ་ཐམས་ཅད་མཁྱེན་པའི་གསུང་
543



བྱང་ཆུབ་ལོ་མ་དཔེ་ཚོགས།
ལས་བྱུང་བ་ཁོ་ན་སྐྱོན་མེད་པ་སྟེ། རྣམ་འགྲེལ་གྱི་རྣམ་བཤད་དུ་
བཤད་ཟིན་ཏོ། །ཞེས་དང་། རྟོག་གེ་འབར་བ་ལས། སེམས་ཙམ་
པས་རྣམ་ཤེས་ནི་གཉིས་སུ་སྣང་བ་དང་ཡུལ་སྣང་བའོ། །ཡུལ་དུ་སྣང་
བའི་རྣམ་པར་ཤེས་པ་ནི་ཕྱི་རོལ་གྱི་ཡུལ་གྱི་རྣམ་པར་གྱུར་ནས་རང་
སྣང་བའི་རྣམ་ཤེས་ཀྱི་ཡུལ་དུ་འགྱུར་ཞེ་ན། ཞེས་དང་། སྟོང་ཐུན་
ལས། དེས་ན་མདོ་སེམས་གཉིས་ཀྱི་ལུགས་ལ་ཤེས་པ་ཡིན་ན་ཁོ་
རང་གི་ངོ་བོར་གྱུར་པའི་འཛིན་རྣམ་དེ་ཁ་ནང་ཁོ་ན་ལ་བལྟས་པ་
གཉིས་སྣང་ཐམས་ཅད་དང་བྲལ་ཞིང་ཁོ་རང་གིས་ཁོ་རང་རིག་པ་
ཡིན་ལ། དེས་ཁོ་རང་རིག་པ་དང་གཟུང་རྣམ་རིག་པ་གཉིས་ཀ་
ཡང་། ཡུལ་གང་གི་རྣམ་པ་འཆར་བ་ལ་གཏན་ནས་མི་ལྟོས་པའི་
འཛིན་རྣམ་ཡན་གར་བར་འདོད་པ་ཡིན་ཏེ། ཞེས་དང༌། དབུ་མ་
བདེན་གཉིས་རང་འགྲེལ་ལས། དེ་ནི་མི་རུང་སྟེ། རང་རིག་རིག་
པ་མ་ཡིན་པའི་ཕྱིར། ཤེས་པ་ནི་གཉིས་ཀྱིས་དབེན་པའི་ངོ་བོ་དང་
རིག་པར་འབྱུང་བ་ཡིན་པ་དང་། དེ་མེད་པར་ཤེས་པར་འགྱུར་གྱི་
དེ་ལྟར་མིན་ན་མི་རིག་པའི་ཕྱིར་རོ། །ཞེས་དང༌། ཐར་ལམ་གསལ་
བྱེད་ལས། དེས་ན་ཤེས་པ་ཀུན་གྱི་འཛིན་པའི་རྣམ་པ་རང་རིག་
མངོན་སུམ་ཡིན་ལ། དེ་རྟོག་པ་དང་རྟོག་མེད་ཀྱི་གཟུང་རྣམ་ལ་
ཕར་མངོན་སུམ་དུ་འགྱུར་བ་ཡིན་གྱི་ཁ་ཕྱིར་བལྟས་པའི་ཤེས་པ་་་
འཛིན་རྣམ་ལ་ཚུར་མངོན་སུམ་དུ་འགྱུར་བ་ག་ལ་སྲིད། ཅེས་་་་
གསུངས་པའི་ཕྱིར། ། གཞན་ཡང་ལུང་རིགས་ཤིན་ཏུ་མང་བོ་ཡོད་
544



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དོ། ། གོང་གི་རྟགས་གཉིས་པ་གྲུབ་སྟེ། སོགས་ཁོང་ནས་བཏོན་
པའི་ཐེག་ཆེན་མཐོང་ལམ་བར་ཆད་མེད་ལམ་སོགས་ནི་གཉིས་སྣང་
མཐའ་དག་ནུབ་པའི་བློ་ཡིན་པའི་ཕྱིར། མ་གྲུབ་ན། དེ་ཆོས་ཅན།
གཉིས་སྣང་མཐའ་དག་ནུབ་པའི་སློབ་པའི་བློ་ཡིན་པར་ཐལ། སློབ་
པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་བློ་ཡིན་པའི་ཕྱིར་ཏེ།
འདི་ཉིད་ལས། ཞེན་གཞི་ཡིན་པ་དེ་གཉིས་སྣང་ནུབ་པའི་རང་རིག་
སོགས་ལ་འཆར་དུ་མི་རུང་ཞིང་། ཞེས་གསུངས་པའི་ཕྱིར། ཁ་
ཅིག་ན་རེ། དབང་ཤེས་སྟེང་གི་རང་རིག་ཡོད་པར་ཐལ། ཤེས་པ་
ཐམས་ཅད་ཀྱི་སྟེང་གི་རང་རིག་ཡོད་པའི་ཕྱིར་ཏེ། སྟོང་ཐུན་ལས།
ཤེས་པ་ཡིན་ན་ཁོ་རང་གི་ངོ་བོར་གྱུར་པའི་འཛིན་རྣམ་དེ་ཁ་ནང་ལ་
ལྟོས་པ་ཞེས་གསུངས་པའི་ཕྱིར། འདོད་ན། དབང་ཤེས་སུ་གྱུར་
པའི་ རང་ རིག་ བཟོད་ པར་ ཐལ། འདོད་ པའི་ ཕྱིར་ ན་ མ་ ཁྱབ།
འདོད་ ན། དེ་ ཆོས་ ཅན། ཁ་ ཕྱིར་ བལྟ་ བའི་ ཤེས་ པར་ ཐལ།
དབང་ཤེས་ཡིན་པའི་ཕྱིར། ཁྱབ་སྟེ། སློབ་པའི་རྒྱུད་ཀྱི་མངོན་
སུམ་དུ་གྱུར་པའི་དབང་ཤེས་ཡིན་ན་གཟུགས་སོགས་ཡུལ་ལྔ་བོ་གང་
རུང་ཁོ་ནའི་ཡུལ་ཅན་ཡིན་དགོས་པའི་ཕྱིར་ཏེ། ཐར་ལམ་གསལ་
བྱེད་ལས། ཡང་དབང་བོའི་མངོན་སུམ་ཚད་མ་རང་གི་ངོ་བོ་ལ་
རང་རིག་མངོན་སུམ་ཚད་མར་འདོད་པ་ཡང་། དབང་བོའི་སེམས་
ནི་ངེས་ཕྱིར་དང་། །ཞེས་གཟུགས་ལ་སོགས་པ་ཁོ་ནའི་ཡུལ་ཅན་དུ་
བཤད་པ་དང་འགལ་ལོ། །ཞེས་གསུངས་པའི་ཕྱིར། བྱས་པ་ལ་ཁོ་
545



བྱང་ཆུབ་ལོ་མ་དཔེ་ཚོགས།
ན་ རེ། འོ་ ན། དེ་ ཆོས་ ཅན། ཡིད་ ཤེས་ ཡིན་ པར་ ཐལ།
དབང་ཤེས་ཡིད་ཤེས་གང་རུང་གང་ཞིག དབང་ཤེས་མ་ཡིན་པའི་
ཕྱིར། འདོད་ན། རང་གི་ཉམས་སུ་མྱོང་བྱའི་དབང་ཤེས་དང་ངོ་
བོ་ཐ་དད་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་མི་
ནུས་ཏེ། དེ་དང་ངོ་བོ་གཅིག་ཡིན་པའི་ཕྱིར། མ་གྲུབ་ན། དེ་
ཆོས་ཅན། རང་གི་ཉམས་སུ་མྱོང་བྱའི་དབང་ཤེས་དང་ངོ་བོ་གཅིག་
ཡིན་པར་ཐལ། དབང་ཤེས་ཉམས་མྱོང་གི་སློབ་པའི་རྒྱུད་ཀྱི་རང་
རིག་ཡིན་པའི་ཕྱིར། ཁྱབ་སྟེ། དབང་ཤེས་དེ་མྱོང་བྱེད་ངོ་བོ་ཐ་
དད་པའི་ཤེས་པ་གཅིག་ལ་བྱེད་ན་མྱོང་བྱེད་ཐུག་མེད་དུ་འགྱུར་བའི་
ཕྱིར་དང༌། རྒྱུ་མཚན་དེས་ན་ཤེས་པ་རྣམས་ལ་རང་དང་ངོ་བོ་་་
གཅིག་པའི་རང་རིག་རེ་ཡོད་ཅིང་དེས་དེ་མྱོང་བར་འདོད་པའི་ཕྱིར་
ཏེ། ཐར་ལམ་གསལ་བྱེད་ལས། ཤེས་བྱ་ཀུན་གྱི་འཛིན་པའི་རྣམ་
པ་ རང་རིག་མངོན་སུམ་ཡིན་ལ། ཞེས་ དང་། སྟོང་ཐུན་ལས།
ཤེས་པ་ཡིན་ན་ཁོ་རང་གི་ངོ་བོར་གྱུར་པའི་འཛིན་རྣམ་དེ། ཞེས་
དང་། ཁོ་རང་ལས་དོན་གཞན་དུ་གྱུར་པའི་ཤེས་པ་དུས་མཉམ་པ་
དང་ཕྱིས་བྱུང་གང་གིས་མྱོང་ཡང་མྱོང་བྱེད་གཞན་འདོད་དགོས་པ་
སོགས་ཀྱིས་ཐུག་མེད་དུ་འགྱུར་བ་དང་། ཞེས་དང༌། འདུལ་་་
འཛིན་གྲགས་པ་དཔལ་ལྡན་གྱི་སྟོང་ཐུན་ཟབ་མོ་དབུ་མ་ལེགས་པར་
བཤད་པའི་རྒྱ་མཚོ་ལས། སྔོ་འཛིན་མིག་ཤེས་ཕྱི་མས་སྔོ་འཛིན་མིག་
ཤེས་སྔ་མ་མྱོང་ན་སྔོ་འཛིན་མིག་ཤེས་ཕྱི་མ་མྱོང་བྱེད་ཐུག་མེད་དུ་ཐལ་
546



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བའི་སྐྱོན་ཡོད་པའི་ཕྱིར་དང་། ཞེས་དང༌། སྔོ་འཛིན་མིག་ཤེས་དེ་
རང་དང་དུས་མཉམ་པའི་ཤེས་པ་རྫས་གཞན་གྱིས་མྱོང་བར་མི་རིགས་
ཏེ། སྔོ་འཛིན་མིག་ཤེས་ལས་རྫས་གཞན་ཡིན་ན་དེའི་མྱོང་བྱེད་ཡིན་
པར་འགལ་བའི་ཕྱིར། ཞེས་གསུངས་པའི་ཕྱིར། བྱས་པ་ལ་ཁོ་ན་
རེ། དེ་ཆོས་ཅན། དབང་ཤེས་ཡིན་པར་ཐལ། དབང་ཤེས་ཀྱི་
ངོ་བོར་གྱུར་པའི་ཤེས་པ་ཡིན་པའི་ཕྱིར་ན་མ་ཁྱབ། ཁོ་རང་ལ་འོ་ན།
གཟུགས་ཆོས་ཅན། ཤེས་པ་ཡིན་པར་ཐལ། ཤེས་པའི་ངོ་བོར་
གྱུར་པའི་གཟུགས་ཡིན་པའི་ཕྱིར། ཁྱབ་པ་ཁས། གཞན་ཡང་།
དབང་ཤེས་ཀྱི་ངོ་བོར་གྱུར་པའི་ཤེས་པ་ཡིན་ན་དབང་ཤེས་ཡིན་མི་
དགོས་པར་ཐལ། རྟོག་པའི་ངོ་བོར་གྱུར་པའི་ཤེས་པ་ཡིན་ན་རྟོག
པ་ཡིན་མི་དགོས་པའི་ཕྱིར་ཏེ། ཆགས་སོགས་ཀྱི་ངོ་བོར་གྱུར་པའི་
རང་རིག་ཡོད་ཅིང་ཆགས་སོགས་རྟོག་པ་ཡིན་པའི་ཕྱིར་ཏེ། ཚད་མ་
ཀུན་བཏུས་རང་འགྲེལ་ལས། འདོད་ཆགས་དང་ཞེ་སྡང་དང་གཏི་
མུག་དང་བདེ་བ་སོགས་དང་། དེའི་དར་ཊིཀ་རིགས་པའི་རྒྱ་མཚོ་
ལས། ཆགས་སོགས་རྟོག་པ་ཡིན་པས་རང་རིག་མངོན་སུམ་དུ་མི་
རུང་ལ་ཞེས་སོགས་དང་། ཆགས་སོགས་རང་རིག་གི་རིག་བྱར་་
བཤད་ཀྱི་རིག་བྱེད་དུ་མ་བཤད་ལ་འཛིན་རྣམ་ཉིད་རིག་བྱེད་དུ་་་
བཤད་པ་ལྟར་རོ། །ཞེས་གསུངས་པའི་ཕྱིར་དང་། དེར་མ་ཟད་ཁ་
ཕྱིར་ ལྟའི་ ཤེས་ པའི་ ངོ༌ བོར་ གྱུར་ པའི་ ནང་ ལྟའི་ ཤེས་ པ་ དང་།
གཞན་རིག་གི་ཤེས་པའི་ངོ་བོར་གྱུར་པའི་རང་རིག་རེ་ཡོད་པར་ཁས་
547



བྱང་ཆུབ་ལོ་མ་དཔེ་ཚོགས།
-
ལེན་ཀྱང་། ཕྱི་ལྟ་ནང་ལྟའི་ཤེས་པ་དང་། གཞན་རིག་རང་རིག་
ཡིན་མི་དགོས་པའི་ཕྱིར་ཏེ། ཐར་ལམ་གསལ་བྱེད་ལས། ཡང་ཁ་
ནང་ལྟ་རང་རིག་མངོན་སུམ་དང་། ཕྱི་ལྟ་ལ་རྗེས་དཔག་ཡིན་ནོ་ཞེ་
ན། དེའི་དོན་ཁ་ནང་ལྟའི་ཆ་རང་རིག་མངོན་སུམ་དང་། ཕྱི་ལྟའི་
ཆ་རྗེས་དཔག་ཡིན་ནོ། །ཞེས་པའི་དོན་ཡིན་ན། དེ་སྐད་སྨྲ་བ་
རིགས་ཀྱི་ཕྱི་ལྟ་ཐམས་ཅད་ནང་ལྟ་ཡིན་ནོ། །ཞེས་སྨྲ་བར་མི་རིགས་
སོ། །ཞེས་གསུངས་པའི་ཕྱིར། ཁ་ཅིག་ན་རེ། རང་རིག་ཡིན་ན་
ཤེས་པ་ལས་གཞན་པའི་ཆོས་མི་འཛིན་པས་ཁྱབ་ཟེར་ན། སངས་
འཕགས་ རྒྱུད་ ཀྱི་ རང་རིག་ཆོས་ ཅན། དེར་ ཐལ། དེའི་ ཕྱིར།
ཁྱབ་པ་ཁས། འདོད་མི་ནུས་ཏེ། ཆོས་ཐམས་ཅད་མངོན་སུམ་དུ་
རྟོགས་པའི་བློ་ཡིན་པའི་ཕྱིར་ཏེ། སངས་འཕགས་རྒྱུད་ཀྱི་བློ་ཡིན་
པའི་ཕྱིར། རྟགས་སླ། ཁྱབ་སྟེ། སངས་འཕགས་མིག་ཤེས་ཀྱིས་
ཀྱང་ཤེས་བྱ་ཐམས་ཅད་མངོན་སུམ་དུ་རྟོགས་ཤིང་དེ་བཞིན་དུ་དབང་
ཤེས་གཞན་དང་ཡིད་ཤེས་ཐམས་ཅད་ཀྱིས་ཀྱང་གཟིགས་པའི་ཕྱིར།
དེར་མ་ཟད་སངས་འཕགས་ཀྱི་ཕྱག་ཞབས་སོགས་ཀྱི་ཤེས་པས་ཀྱང་
ཤེས་བྱ་ཐམས་ཅད་མངོན་སུམ་དུ་གཟིགས་པའི་ཕྱིར། དད་པའི་
སྟོབས་བསྐྱེད་པའི་མདོ་ལས། དེ་བཞིན་གཤེགས་པའི་གཙུག་ཏོར་
གྱིས་ཀྱང་གཟིགས་སོ། །དེ་ལྟར་མཚན་རེ་རེས་སོ། །དེ་ལྟར་དུས་ཅིག་
ཅར་དུ་ཕྱོགས་རྣམས་སུ་འཇིག་རྟེན་གྱི་ཁམས་རབ་འབྱམས་ཐམས་
ཅད་གཟིགས་སོ། །ཞེས་གསུངས་པའི་ཕྱིར། དེས་ན་རྣམ་འགྲེལ་དུ་
548



་་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
རྣལ་འབྱོར་ནུས་པ་བསམ་མི་ཁྱབ་པར་བཤད་པ་དང་། རྒྱལ་ཚབ་
རྗེས་བེམ་པོས་བསྡུས་པའི་སངས་རྒྱས་ཀྱི་སྐུ་མེད་པར་བཤད་པ་དང་།
གསེར་འོད་དུ་སྐུ་ལ་ཤ་ཁྲག་མེད་པར་བཤད་པ་དང་། འགྲེལ་ཆུང་
དོན་གསལ་དུ་ཡེ་ཤེས་ཉིད་གཟུགས་སྐུར་ཤར་བར་བཤད་པ་རྣམས་
ལེགས་པར་གོ་དགོས་སོ། །གཟུགས་སོགས་ཀུན་རྫོབ་ཀྱི་ཆོས་ ཕལ་
ཆེར་གྱི་དོན་སྤྱི་རྟོག་པ་ལ་འཆར་བ་ན་གཉིས་སྣང་གི་རྣམ་པ་ཅན་དུ་
གྱུར་པའི་རྒྱུ་མཚན་གྱིས་དེ་འཛིན་པའི་རྟོག་པའམ་ཞེན་གཞི་གསལ་
བར་སྣང་བའི་རྟོག་བྲལ་ལ་སྣང་བ་ན་གཉིས་སྣང་ཡོད་དགོས་པའི་རྒྱུ་
མཚན་འདིའི་རིགས་པས། ཤེས་འཛིན་རྟོག་པ་ལ་དེ་དང་དེའི་སྤྱི་
འཆར་བ་ན་གཉིས་སྣང་ཡོད་པའི་རྒྱུ་མཚན་གྱིས་ཤེས་པ་གསལ་སྣང་
གི་རང་རིག་ལ་གཉིས་སྣང་ཡོད་དགོས་པར་མཚུངས་པ་མ་ཡིན་ཏེ།
རང་རིག་ལ་རྣམ་ཤེས་ཀྱི་སྣང་བ་ཇི་ལྟར་འཆར་སྙམ་དུ་བསམ་པ་ན་
རྟོག་ པ་ ལའང༌ མྱོང༌ ཙམ་ གྱི་ རྣམ་ པ་ ཅན་ དུ་ འཆར་ བའི་ ཕྱིར་ ཏེ།
འདི་ཉིད་ལས། ཤེས་པ་ལ་མཚུངས་པ་མ་ཡིན་ཏེ། རྟོག་པ་ལ་སྤྱི་
འཆར་བ་ནའང་མྱོང་ངེས་ཀྱི་རྣམ་པ་ཅན་དུ་འཆར་བའི་ཕྱིར་རོ། །
ཞེས་གསུངས་པའི་ཕྱིར། གཞན་ཡང་། ཤེས་འཛིན་རྟོག་པའི་
ཞེན་གཞི་ཡིན་པའི་ཆ་རང་རིག་ལ་མི་སྣང་བར་ཐལ། གཟུགས་
སོགས་ཀུན་རྫོབ་པའི་ཆོས་གཞན་ཕལ་ཆེར་རྣམས་གསལ་བར་སྣང་
བའི་རྟོག་མེད་ཀྱི་ཤེས་པ་ལ་དེ་རྣམས་འཛིན་པའི་རྟོག་པའི་ཞེན་
གཞིའི་ཆ་འཆར་ཤེས་པ་གསལ་སྣང་གི་རང་རིག་ལ་རྟོག་པའི་ཞེན་
549



བྱང་ཆུབ་ལ་མ་དཔེ་ཚོགས།
གཞིའི་ཆ་མི་སྣང་བའི་ཕྱིར། ཤེས་པ་གསལ་སྣང་གི་རང་རིག་ལ་ཆ་
ཆ་ཅན་སོགས་ཐ་དད་ཀྱི་གཉིས་སྣང་ནུབ་པར་མ་ཟད་རྟོག་པ་ལ་ཤེས་
པ་ཉམས་མྱོང་གི་རང་རིག་ཡུལ་ཤེས་པ་མྱོང་བའི་དོན་སྤྱི་འཆར་བ་
ནའང་མྱོང་ཙམ་གྱི་རྣམ་པ་འཆར་བའི་ཕྱིར་ཏེ། དཔེར་ན་བདག་
མེད་ཕྲ་མོ་གསལ་སྣང་གི་རྟོག་མེད་མངོན་སུམ་ལ་གཉིས་སྣང་མཐའ་
དག་ནུབ་པར་མ་ཟད་རྟོག་པ་ལ་བར་ཆད་མེད་ལམ་གྱིས་སྟོང་ཉིད་
རྟོགས་པའི་དོན་སྤྱི་འཆར་བ་ནའང་གཉིས་སྣང་ནུབ་པའི་རྣམ་པར་
འཆར་བ་བཞིན་ཡིན་པའི་ཕྱིར། འདི་ཉིད་ལས། འདི་ཤེས་པ་ལ་
མཚུངས་པ་མ་ཡིན་ཏེ། རྟོག་པ་ལ་སྤྱི་འཆར་བ་ནའང་ཞེས་གསུངས་
པའི་འང་སྒྲའི་དོན་ཡོད་པའི་ཕྱིར་དང༌། དབུ་མ་རང་རྒྱུད་པ་་་
རྣམས་ཀྱིས་ཤེས་པ་ཡང་དག་ཀུན་རྫོབ་ཏུ་འཇོག་པའི་རྒྱུ་མཚན་དང༌།
འདིས་ཤེས་པ་བདེན་པར་ཡོད་པར་ལན་དུ་མར་བསྒྲུབ་པའི་རྒྱུ་མཚན་
རྣམས་ཡོད་པའི་ཕྱིར་རོ། །དེ་ལ་ཁོ་ན་རེ། རྣམ་ཤེས་རང་རིག་ལ་
སྣང་ཚུལ་རྟོག་པ་ལ་འཆར་ཚུལ་དང་གཟུགས་སོགས་རྟོག་པའི་ཞེན་
གཞི་ ཡིན་ པ་ རྟོག་པ་ལ་འཆར་ཚུལ་ གཉིས་ མི་ མཚུངས་ པར་ ཐལ།
འདི་ཤེས་པ་ལ་ཞེས་སོགས་ཀྱི་ལུང་དོན་བཤད་ཚུལ་འཐད་པའི་ཕྱིར།
འདོད་ན། རྣམ་ཤེས་རང་རིག་ལ་སྣང་ཚུལ་དེ་ཐ་དད་སོགས་ཀྱི་
གཉིས་སྣང་ནུབ་པའི་རྣམ་པར་རྟོག་པ་ལ་འཆར་བ་དང༌། གཅིག་
ཤོས་གཉིས་སྣང་གི་རྣམ་པར་རྟོག་པ་ལ་འཆར་བར་ཐལ། འདོད་པ་
གང་ཞིག གོང་གི་བཤད་ཚུལ་འཐད་པའི་ཕྱིར། འདོད་མི་ནུས་
550



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཏེ། དེ་གཉིས་གཉིས་སྣང་གི་རྣམ་པར་རྟོག་པ་ལ་འཆར་ཚུལ་གཉིས་
པ་མཚུངས་པའི་ཕྱིར་ཏེ། སྔ་མའི་རྣམ་པ་ཤར་བའི་རྟོག་པ་དང་ཕྱི་
མའི་རྣམ་པ་ཤར་བའི་རྟོག་པ་གཉིས་པོ་གཉིས་སྣང་ཅན་གྱི་རྟོག་པ་
ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། རྟོག་པའམ་ཞེན་རིག་
ཡིན་པའི་ཕྱིར། ཁྱབ་སྟེ། རྟོག་པ་ཡིན་ན་རང་ཉིད་ལ་ཡུལ་དེའི་
དོན་སྤྱིའི་རྣམ་པ་སྣང་བས་ཁྱབ་པའི་ཕྱིར་ཏེ། རྣམ་འགྲེལ་ལས།
ཤེས་གང་གང་ལ་སྒྲ་དོན་འཛིན། ། དེ་ནི་དེ་ལ་རྟོག་པ་ཡིན། ། ཞེས་
གསུངས་པའི་ཕྱིར་ཏེ། དེ་སྐད་དུ་འདི་ཉིད་ལས། རྟོག་པ་ལ་
གཉིས་སྣང་ངེས་པར་ཡོད་ པས་ མཚུངས་ སོ། ། ཞེས་སྨྲ་མི་ནུས་ཏེ།
ཞེས་གསུངས་པའི་ཕྱིར། གཞན་ཡང་། ཡུལ་ཅན་རྟོགས་པ་དེ་ལ་
གཉིས་སྣང་ཡོད་ན། ཡུལ་དེ་གཉིས་སྣང་གི་རྣམ་པར་རྟོག་པ་དེ་ལ་
འཆར་བས་མ་ཁྱབ་པར་ཐལ། རྟོག་པ་དེ་ཡུལ་དེ་ལ་གཉིས་སྣང་
དང་བཅས་པའི་གཉིས་སྣང་ཡོད་པ་དང་། ཡུལ་དེ་གཉིས་སྣང་གི་
རྣམ་པར་རྟོག་པ་ལ་འཆར་བ་གཉིས་དོན་གཅིག་མ་ཡིན་པའི་ཕྱིར་ཏེ།
ཡུལ་དེའི་དོན་སྤྱི་རྟོག་པ་ལ་སྣང་བ་ནི་རྟོག་པ་དེ་ཡུལ་དེ་ལ་གཉིས་སྣང་
དང་བཅས་པའི་དོན་ཡིན་པས་སྣང་ངོ་དང་། ཡུལ་དེའི་རྣམ་པར་
འཛིན་སྟངས་སུ་བྱས་པ་ནི་ཡུལ་དེའི་རྣམ་པར་རྟོག་པ་ལ་ཤར་བའི་
དོན་ ཡིན་ པས་ འདི་འཛིན་ སྟངས་ ཀྱི་ངོ་བོའི་དོན་ ཡིན་ པའི་ ཕྱིར།
ཁྱབ་སྟེ། རྟོག་པའི་སྣང་ངོ་དང་འཛིན་སྟངས་ཀྱི་ཡུལ་དོན་མི་གཅིག་
པའི་ཕྱིར། སྟོང་ཉིད་ཀྱི་དོན་སྤྱི་རིག་ཤེས་རྗེས་དཔག་གི་སྣང་ངོར་
551



བྱང་ཆུབ་ལོ་མ་དཔེ་ཚོགས།
ཡོད་ཀྱང་ངེས་ངོར་མེད་པའི་ཕྱིར། འདི་ཉིད་ལས། རྟོག་པ་ལ་
གཉིས་སྣང་ཡོད་པ་དང་། ཡུལ་དེ་གཉིས་སྣང་གི་རྣམ་པ་འཆར་བ་
གཉིས་དོན་མི་གཅིག་པའི་ཕྱིར་རོ། །ཞེས་གསུངས་པའི་ཕྱིར། རྗེའི་
གསུང་གཞན་ལས་ཀྱང་། དཔེར་ན། རྟོག་པ་ལ་འཕགས་པའི་
མཉམ་བཞག་སྤྲོས་བྲལ་གྱི་རྣམ་པ་འཆར་བ་ན་ངེས་ངོར་གཉིས་སྣང་
ནུབ་པའི་རྣམ་པ་ཅན་དུ་འཆར་ཡང་། སྤྱིར་རྟོག་པ་དེ་ལ་གཉིས་
སྣང་ནུབ་པ་མིན་པ་བཞིན་ནོ། །ཞེས་གསུངས་པའི་ཕྱིར། དེས་ན་
བློ་དེའི་རྣམ་པ་ནི་འཛིན་སྟངས་ཀྱི་དོན་ཏེ་ཉམས་ལེན་གྱི་འཛིན་་་་
སྟངས་ལ་དེའི་རྣམ་པ་ཟེར་བ་ལྟར་རོ། །གཞན་ཡང་རྟོག་པ་ལ་གཉིས་
སྣང་ཡོད་པ་དང་། ཡུལ་དེ་གཉིས་སྣང་གི་རྣམ་པར་འཆར་བ་་་
གཉིས་དོན་མི་གཅིག་པ་དེ་ལྟར་མ་ཡིན་པར་དེ་གཉིས་དོན་གཅིག་
ཟེར་ན། རྟོག་པ་དེ་ཡུལ་དེ་ལ་དོན་སྤྱིའི་གཉིས་སྣང་དང་བཅས་ན་
ཡུལ་དེ་ལའང་རྟོག་པ་དེ་ལ་གཉིས་སྣང་གི་རྣམ་པ་ཤར་པས་ཁྱབ་པར་
ཐལ། རྟོག་པའི་གཉིས་སྣང་དང་ཡུལ་དེ་གཉིས་སྣང་གི་རྣམ་པར་
འཆར་བ་གཉིས་དོན་མི་གཅིག་པ་དེ་མ་ཡིན་པའི་ཕྱིར། རྟགས་ཁས།
འདོད་ན། གཉིས་སྣང་ནུབ་པ་ཆོས་ཅན། ཁྱོད་རྟོག་པ་ལ་གཉིས་
སྣང་གི་རྣམ་པར་ཤར་བར་ཐལ། ཁྱོད་རང་གི་རྣམ་པ་ཤར་བའི་
རྟོག་པ་དེ་ཁྱོད་ལ་གཉིས་ སྣང་དང་བཅས་པའི་བློ་ཡིན་པའི་ཕྱིར།
ཁྱབ་ པ་ ཁས། རྟགས་ གྲུབ་ སྟེ། དེ་ རྟོག་ པ་ ཡིན་ པའི་ ཕྱིར།
འདོད་ན། གཉིས་སྣང་ནུབ་པའི་རྣམ་པ་རྟོག་པ་ལ་མ་ཤར་བར་
552



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། ། །
ཐལ། གཉིས་སྣང་ནུབ་པ་རྟོག་པ་ལ་གཉིས་སྣང་གི་རྣམ་པ་ཤར་
བའི་ཕྱིར། རྟགས་ཁས། ཁྱབ་སྟེ། བུམ་པའི་རྣམ་པ་ཤར་བ་དེ་
བུམ་མེད་ཀྱི་རྣམ་པ་ཤར་བ་མ་ཡིན་པའི་ཕྱིར། འདོད་ན། གཉིས་
སྣང་ནུབ་པ་ཆོས་ཅན། ཁྱོད་ཤེས་བྱ་ལ་མི་སྲིད་པར་ཐལ། ཁྱོད་
རྣམ་རྟོག་ལ་འཆར་མི་སྲིད་པའི་ཕྱིར། རྟགས་ཁས། ཁྱབ་ སྟེ།
རྗོད་བྱེད་ ཀྱི་ སྒྲ་ རྟོག་གི་ཡུལ་ མ་ ཡིན་ པའི་ ཤེས་བྱ་མེད་ པའི་ཕྱིར།
འདི་ཉིད་ལས། དེ་ལྟ་མ་ཡིན་ན་གཉིས་སྣང་ནུབ་པ་རྣམ་རྟོག་ལ་
འཆར་མི་སྲིད་པར་ཁས་བླངས་དགོས་ན། དེ་ཡང་མི་རིགས་ཏེ།
གཉིས་སྣང་ནུབ་པ་མི་སྲིད་པར་འགྱུར་བའི་ཕྱིར་རོ། །ཞེས་གསུངས་
པའི་ཕྱིར། དེ་ལ་ཁོ་ན་རེ། གཉིས་སྣང་ནུབ་པའི་རྣམ་པ་ཤར་བའི་
རྟོག་པ་ཆོས་ཅན། གཉིས་སྣང་ནུབ་པ་དེ་ཁྱོད་ལ་གཉིས་སྣང་གི་
རྣམ་པར་ཤར་བར་ཐལ། ཁྱོད་དེ་ལ་གཉིས་སྣང་དང་བཅས་པའི་བློ་
ཡིན་པའི་ཕྱིར་ཟེར་ན་མ་ཁྱབ། ཁོ་རང་ལ་འོ་ན་སྟོང་ཉིད་རྟོགས་
པའི་རྗེས་དཔག་ཆོས་ཅན། སྟོང་ཉིད་ཁྱོད་ལ་ཀུན་རྫོབ་པའི་རྣམ་
པར་འཆར་བར་ཐལ། ཁྱོད་སྟོང་ཉིད་ལ་ཀུན་རྫོབ་ཀྱི་སྣང་བ་དང་
བཅས་པའི་བློ་ཡིན་པའི་ཕྱིར། ཁྱབ་པ་འགྲིག འདོད་མི་ནུས་ཏེ།
སློབ་པའི་རྒྱུད་ཀྱི་དོན་དམ་པའི་རྣམ་པ་ཅན་གྱི་བློ་ཡིན་པའི་ཕྱིར་ཏེ།
དེའི་འཛིན་སྟངས་ཅན་གྱི་བློ་ཡིན་པ་དེའི་ཕྱིར། གོང་གི་མ་ཁྱབ་
མཚམས་ལ་འདོད་མི་ནུས་ཏེ། གཉིས་སྣང་ནུབ་པའི་རྣམ་པར་ཤར་
བའི་ཕྱིར། མ་གྲུབ་ན། ཡུལ་དེ་བློ་དེ་ལ་གཉིས་སྣང་ནུབ་པའི་རྣམ་
553



བྱང་ཆུབ་ལོ་མ་དཔེ་ཚོགས།
པ་ཤར་ན་བློ་དེ་ཡུལ་དེ་ལ་གཉིས་སྣང་ནུབ་པའི་བློ་ཡིན་པས་ཁྱབ་པར་
ཐལ། མ་ གྲུབ་ པ་ དེའི་ རྒྱུ་ མཚན་ ཡོད་ པའི་ ཕྱིར། འདོད་ན།
ཡུལ་དེ་མངོན་སུམ་དུ་རྟོགས་པའི་རྣམ་པ་བློ་དེ་ལ་ཤར་ན་བློ་དེས་ཡུལ་
མངོན་ སུམ་ དུ་ རྟོགས་ པས་ ཁྱབ་ པར་ ཐལ། འདོད་ པའི་ ཕྱིར།
འདོད་ན། སྟོང་ཉིད་མངོན་སུམ་དུ་རྟོགས་ཚུལ་གྱི་རྣམ་པ་ཤར་བའི་
བློ་སྐྱེ་བ་མེད་པར་ཐལ། སྟོང་ཉིད་མངོན་སུམ་དུ་རྟོགས་པའི་རྣམ་
པ་འཛིན་པའི་རྟོག་པ་མེད་པའི་ཕྱིར་ཏེ། དེའི་རྣམ་པ་ཤར་བའི་
རྟོག་པ་མེད་པའི་ཕྱིར། མ་གྲུབ་ན། དེ་འདྲའི་རྟོག་པ་ཆོས་ཅན།
སྟོང་ཉིད་མངོན་སུམ་དུ་རྟོགས་པའི་བློ་ཡིན་པར་ཐལ། སྟོང་ཉིད་
མངོན་ སུམ་ དུ་ རྟོགས་ པའི་ རྣམ་ བ་ ཤར་ བའི་ བློ་ ཡིན་ པའི་ ཕྱིར།
འཁོར་གསུམ་སོང་། རྟགས་གྲུབ་སྟེ། དེ་འདྲའི་རྟོག་པ་ཡིན་པའི་
ཕྱིར་ ཏེ། དེ་ འདྲའི་ རྟོག་ པ་ ཡོད་ པའི་ ཕྱིར། གཞན་ ཡང་།
གསེར་ཕྲེང་དང་ལམ་རིམ་ལས་ཤེས་པ་དེའི་འཛིན་སྟངས་བསྒོམ་པ་ལ་
རྣམ་པ་བསྒོམ་པར་བཤད་ པས་ ཀྱང་ ཤེས་ སོ། ། སྤྲོས་ བས་ཆོག་གོ།
དེ་ལ་ཡང་ཁོ་ན་རེ། སྔོན་པོ་རྟོག་པའི་ཞེན་གཞི་ཡིན་པའི་ཆ་དེ་ཆོས་
ཅན། རྟོག་པའི་དབང་གིས་བཞག་ཙམ་ཡིན་པར་ཐལ། ཀུན་
བཏགས་ཡིན་པའི་ཕྱིར། འདོད་ན། རྟོག་པ་ཁོ་ན་ལ་སྣང་བའི་
དབང་གིས་བཞག་ཙམ་ཡིན་པར་ཐལ། འདོད་པའི་ཕྱིར་ན་མ་ཁྱབ།
འདོད་མི་ནུས་ཏེ། རྟོག་མེད་དབང་ཤེས་ལ་སྣང་བའི་དབང་གིས་
བཞག་ཙམ་ཡང་ཡིན་པའི་ཕྱིར་ཏེ། རྟོག་མེད་དབང་ཤེས་ལ་སྣང་བ་
554



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གང་ཞིག རང་གི་མཚན་ཉིད་ཀྱིས་མ་གྲུབ་པའི་ཕྱིར། བྱས་པ་ལ་
ཁོ་ན་རེ། དེ་ཆོས་ཅན། རྟོག་མེད་དབང་ཤེས་ལ་མི་སྣང་བར་ཐལ།
རྟོག་པའི་དབང་གིས་བཞག་ཙམ་ཡིན་པའི་ཕྱིར་ཞེས་པའི་རྩོད་ཚུལ་ནི།
འདི་ཉིད་ལས། གལ་ཏེ་སྔོན་པོ་རྟོག་པའི་ཞེན་གཞི་ཡིན་པ་དེ་རྟོག་
པའི་དབང་གིས་བཞག་ཙམ་ཡིན་པའི་ཕྱིར། རྟོག་བྲལ་ལ་མི་སྣང་ངོ་
སྙམ་ན་ཞེས་གསུངས། འོ་ན་ཁོ་རང་ལ། སྒྱུ་མའི་རྟ་རྟ་ཡིན་པ་
དང་། སྒྱུ་མའི་གླང་གླང་ཡིན་པ་དང་། མེ་ལོང་ནང་གི་བྱད་་་
བཞིན་གྱི་གཟུགས་བརྙན་བྱད་བཞིན་དུ་སྣང་བ་རྣམས་རེ་རེ་ནས་ཆོས་
ཅན། རྟོག་བྲལ་དབང་ཤེས་ལ་མི་སྣང་བར་ཐལ། རྟོག་པས་་་་
བཞག་ ཙམ་ ཡིན་ པའི་ ཕྱིར། ཁྱབ་ པ་ ཁས། རྟགས་ གྲུབ་ སྟེ།
ཀུན་བཏགས་ཡིན་པའི་ཕྱིར། འདོད་ན། མངོན་སུམ་ལ་བསྙོན་
པར་འགྱུར་བའི་ཕྱིར་ཏེ། འདི་ཉིད་ལས། སྒྱུ་མའི་རྟ་གླང་ཡིན་པ་
ཡང་རྟོག་བྲལ་ལ་མི་སྣང་བར་འགྱུར་ཏེ། རྟོག་པས་བཞག་པ་ཙམ་
ཡིན་པའི་ཕྱིར་རོ། ། ཞེས་དང་། སྟོང་ཐུན་ལས། དེ་འཆར་བ་
འགལ་ན་ནི་དབང་ཤེས་ལ་སྒྱུ་མའི་རྟ་གླང་གི་སྣང་བ་འཆར་མི་སྲིད་
པར་ཐལ། སྒྱུ་མའི་རྟ་གླང་རྟོག་པས་བཏགས་ཙམ་ཡིན་པའི་ཕྱིར་
རོ། །ཞེས་གསུངས་པའི་ཕྱིར། དེ་ལ་ཁོ་ན་རེ། སྒྱུ་མའི་རྟ་གླང་
དང་སྨིག་སྒྱུ་ཆུར་སྣང་བ་རྣམས་ཆོས་ཅན། རྟོག་པས་བཏགས་ཙམ་
མ་ཡིན་པར་ཐལ། གཟུགས་ཀྱི་སྐྱེ་མཆེད་ཡིན་པའི་ཕྱིར་ཏེ། སྟོང་
ཐུན་ཆེན་མོ་ལས། དབང་ཤེས་ལ་སྐྲ་ཤད་དུ་སྣང་བའི་སྣང་བ་དང་།
555



=
བྱང་ཆུབ་ལོ་མ་དཔེ་ཚོགས།
སྨིག་སྒྱུ་ཆུར་སྣང་གི་སྣང་བ་དང་གཟུགས་བརྙན་བྱད་བཞིན་དུ་སྣང་
བའི་སྣང་བ་རྣམས་ནི་གཟུགས་ཀྱི་སྐྱེ་མཆེད་ཡིན་ཏེ། དབང་ཤེས་ཀྱི་
སྣང་ཡུལ་དུ་གྱུར་པའི་གཟུགས་ཡིན་པའི་ཕྱིར་རོ་ཞེས་དང༌། སྟོང་
ཐུན་དབུ་མ་ལེགས་པར་བཤད་པའི་རྒྱ་མཚོ་ལས། སྐྲ་ཤད་འཛག་
སྣང་གི་དབང་ཤེས་ལ་སྐྲ་ཤད་སྣང་པ་དང༌། སྨིག་སྒྱུ་ཆུར་སྣང་གི་
དབང་ཤེས་ལ་སྨིག་སྒྱུ་ཆུར་སྣང་བ་དང༌། ཞེས་པ་ནས། རྣམས་ནི་
དབང་ཤེས་ཀྱི་སྣང་ཡུལ་དུ་གྱུར་པའི་གཟུགས་ཡིན་པ་སོགས་གསུངས་
པའི་ཕྱིར་ཟེར་ན་མ་ཁྱབ། ཀུན་བཏགས་པའི་གཟུགས་ཀྱི་སྐྱེ་མཆེད་
ཡིན་ཞེས་པའི་དོན་ཡིན་པའི་ཕྱིར་ཏེ། མིག་ཤེས་ཀྱི་སྣང་ཡུལ་ཡིན་
ཅིང་རྟོག་པས་བཏགས་ཙམ་ཡིན་པ་དེའི་ཕྱིར། ཁ་ཅིག སྐབས་
འདིར་རང་མཚན་ལ་དངོས་པོས་ཁྱབ་པ་དེ་རྗེའི་དགོངས་པ་ཟེར་ན།
གཟུགས་རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པས་
སྟོང་ བ་ ཆོས་ ཅན། རང་ གི་ མཚན་ ཉིད་ ཀྱིས་ མ་ གྲུབ་ པར་ ཐལ་
དངོས་པོ་མ་ཡིན་པའི་ཕྱིར། འདོད་ན། སྤྱི་མཚན་ཡིན་པར་ཐལ།
ཡོད་ པ་ གང་ ཞིག རང་མཚན་ མ་ ཡིན་ པའི་ ཕྱིར། འདོད་ན།
ཀུན་བཏགས་ཡིན་པར་ཐལ། འདོད་པའི་ཕྱིར། ཁྱབ་སྟེ། སྤྱི་
མཚན་ཡིན་ན་ཀུན་བཏགས་ཡིན་དགོས་པའི་ཕྱིར་ཏེ། སྤྱི་མཚན་
ཐམས་ ཅད་ ཀུན་ བཏགས་ ཡིན་ པའི་ ཕྱིར་ ཏེ། འདི་ ཉིད་ ལས།
སྤྱིར་ཀུན་བཏགས་ལ་སྤྱི་མཚན་དང་ནམ་མཁའ་ལ་སོགས་པ་དུ་མ་
ཞིག་ ཡོད་ཀྱང་། ཞེས་ གསུངས་ པའི་ ཕྱིར། འདོད་མི་ནུས་ཏེ།
556



་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡོངས་གྲུབ་ཡིན་པའི་ཕྱིར་དང༌། ཡོངས་གྲུབ་རང་གི་མཚན་ཉིད་
ཀྱིས་མ་གྲུབ་པར་ལྟ་བ་སྐུར་འདེབས་སུ་བཤད་ཟིན་པའི་ཕྱིར་རོ། །
ཡང་ཁོ་ན་རེ། དགོངས་འགྲེལ་གྱི་དངོས་བསྟན་གྱི་ཀུན་བཏགས་ལ་
གང་གིས་སྟོང་པ་ཡོངས་གྲུབ་ཏུ་འཇོག་པའི་སྐབས་སུ་མཁོ་བའི་ཀུན་
བཏོགས་ཀྱིས་ཁྱབ་པར་ཐལ། དེར་མི་མཁོ་བའི་ཀུན་བཏགས་་་་
འདིར་ དངོས་ སུ་ མ་ བཤད་ པའི་ ཕྱིར་ ཏེ། འདི་ ཉིད་ ལས།
དགོངས་འགྲེལ་ལས་མ་གསུངས་པ་ནི་ཀུན་བཏགས་གང་གིས་སྟོང་པ་
ཡོངས་གྲུབ་ཏུ་འཇོག་པའི་སྐབས་སུ་མི་མཁོ་བས་སོ། །ཞེས་གསུངས་
པའི་ཕྱིར་ན་མ་ཁྱབ། དགོངས་འགྲེལ་འདིར་ཀུན་བཏགས་ཡིན་
ཚད་གཙོ་བོར་དངོས་སུ་མི་སྟོན་པའི་རྒྱུ་མཚན་ནི་དེའི་སྐབས་སུ་ཉེ་
བར་ མི་ མཁོ་ བར་ གསུངས་ པ་ ཙམ་ ཡིན་ པའི་ ཕྱིར། འདོད་ན།
ཆོས་ཁམས་དང་ཆོས་ཀྱི་སྐྱེ་མཆེད་གཉིས་རེ་རེ་ནས་ཆོས་ཅན། དེའི་
སྐབས་ སུ་ མཁོ་ བའི་ ཀུན་ བཏགས་ སུ་ ཐལ། འདོད་ པའི་ ཕྱིར།
འདོད་ན། ཆོས་ཁམས་དང་ཆོས་ཀྱི་སྐྱེ་མཆེད་གཉིས་ཀྱི་སྟེང་གི་ཀུན་
བཏགས་གང་གིས་སྟོང་བ་ཡོངས་གྲུབ་ཏུ་འཇོག་པ་ལ་མཁོ་བའི་ཀུན་
བཏགས་ཡིན་པར་ཐལ། འདོད་པ་གང་ཞིག ཆོས་གཞན་གྱི་ས་
སྟེང་གི་མ་ཡིན་པའི་ཕྱིར། འདོད་ན། དེ་གཉིས་ཀྱི་སྟེང་གི་ཀུན་
བཏགས་སུ་ཐལ། འདོད་པའི་ཕྱིར། འདོད་མི་ནུས་ཏེ། དེ་
གཉིས་ཀྱི་སྟེང་གི་གཞན་དབང་ཡིན་ པའི་ཕྱིར། དེ་ལ་ཁོ་ན་རེ།
དགོངས་འགྲེལ་འདིར་དངོས་སུ་བསྟན་པའི་ཡོངས་གྲུབ་གཏན་ལ་
557



བྱང་ཆུབ་ལོ་མ་དཔེ་ཚོགས།
འབེབས་པ་ལ་མཁོ་བའི་ཀུན་བཏགས་ལ་ངོ་བོ་དང་ཁྱད་པར་ལ་ཀུན་
བཏགས་པ་གང་རུང་གིས་ཁྱབ་པར་ཐལ། འདི་ཉིད་ལས། ཀུན་
བཏགས་དངོས་བཟུང་བའི་སྐབས་གཉིས་ཀར་སོགས་གསུངས་པའི་
ཕྱིར་ན་མ་ཁྱབ། འདོད་ན། ཕྱི་རོལ་དོན་དུ་གྲུབ་པ་ཆོས་ཅན།
ངོ་བོ་དང་ཁྱད་པར་གང་རུང་ལ་ཀུན་བཏགས་པའི་ཀུན་བཏགས་སུ་
ཐལ། དགོངས་འགྲེལ་གྱིས་དངོས་སུ་བསྟན་པའི་ཀུན་བཏགས་་་
གང་གིས་སྟོང་པ་ཡོངས་གྲུབ་གཏན་ལ་འབེབས་པ་ལ་མཁོ་བའི་ཀུན་
བཏགས་དགོངས་འགྲེལ་གྱི་བྱམས་ཞུས་ལེའུར་དངོས་སུ་གསུངས་་་
པའི་དེ་འདྲའི་ཀུན་བཏགས་ཡིན་པའི་ཕྱིར་ཏེ། མདོ་དེའི་ལེའུ་དེ་
ལས། བཅོམ་ལྡན་འདས་ཏིང་ངེ་འཛིན་གྱི་སྤྱོད་ཡུལ་གྱི་གཟུགས་
བརྙན་དེ། ཅི་སེམས་དེ་ལས་ཐ་དད་པ་ཞེས་བགྱི་འམ། ཐ་དད་པ་
མ་ ལགས་ པ་ཞེས་ བགྱི། བཅོམ་ ལྡན་ འདས་ ཀྱིས་ བཀའ་སྩལ་བ།
བྱམས་པ་ཐ་དད་པ་མ་ཡིན་ཞེས་གསུངས་པའོ། །དེ་ཅིའི་ཕྱིར་ཞེ་ན།
རྣམ་པར་ཤེས་པ་ནི་དམིགས་པ་རྣམ་པར་རིག་པ་ཙམ་གྱིས་རབ་ཏུ་ཕྱེ་
བ་ཅན་ཡིན་ནོ་ཞེས་པས་བཤད་དོ། །ཞེས་སོགས་དང་། འདི་ཉིད་
ལས། མདོ་དེས་ཞི་གནས་ཀྱི་སྐབས་སུ་ཕྱི་རོལ་དགག་པ་གསལ་བར་
གསུངས་ སོ། ཞེས་ གསུངས་ པའི་ ཕྱིར། ཡང་ ཁ་ ཅིག་ ན་ རེ།
གཟུགས་སོགས་ཕྱི་རོལ་དོན་དུ་གྲུབ་པས་སྟོང་བ་དང་། གཟུགས་
སོགས་རྟོག་པའི་ཞེན་གཞིར་མེད་པ་གཉིས་དོན་མི་གཅིག་པར་ཐལ།
གཟུགས་སོགས་རྟོག་པའི་ཞེན་གཞིར་མེད་པར་དངོས་སུ་གཙོ་བོར་
558



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྟོན་ན་དང་བོ་དེ་ཡང་དངོས་སུ་གཙོ་བོར་སྟོན་པས་མ་ཁྱབ་པའི་ཕྱིར་
ཟེར་ན་མ་ཁྱབ། འདོད་མི་ནུས་ཏེ། དོན་གཅིག་པའི་ཕྱིར་ཏེ།
གཉིས་ཀ་ཆོས་ཀྱི་བདག་མེད་ཕྲ་མོ་ཡིན་པའི་ཕྱིར། ཁོ་རང་ལ་འོ་ན།
བྱས་མི་རྟག་གཉིས་དོན་མི་གཅིག་པར་ཐལ། སྔ་མ་དངོས་སུ་བརྗོད་
ན་ཕྱི་མ་དངོས་སུ་བརྗོད་པས་མ་ཁྱབ་པའི་ཕྱིར། ཁྱབ་པ་འགྲིག
རྟགས་གྲུབ་སྟེ། བྱས་པ་ཞེས་བརྗོད་པའི་སྒྲ་དེས་མི་རྟག་པ་དངོས་
སུ་མ་བརྗོད་པའི་ཕྱིར་ཏེ། དེ་རང་ཡུལ་ལ་སེལ་འཇུག་ཡིན་པའི་
ཕྱིར། གཞན་ཡང་སྟོང་ཉིད་དང་དེ་བཞིན་ཉིད་གཉིས་དོན་མི་་་
གཅིག་པར་ཐལ། དེའི་ཕྱིར། ཁོ་ན་རེ། དེ་དོན་མི་གཅིག་པར་
ཐལ། དེ་གཉིས་གང་རུང་གཅིག་རྟོགས་ན་ཅིག་ཤོས་ཀྱང་རྟོགས་
པས་མ་ཁྱབ་པའི་ཕྱིར་ན་མ་ཁྱབ། རྟགས་གྲུབ་སྟེ། ཕྱི་མ་རྟོགས་
ནས་སྔ་མ་རྟོགས་དགོས་ཀྱི་གང་ཟག་ཡོད་པའི་ཕྱིར། བསྒྲུབས་ཟིན།
ཁོ་རང་ལ་བྱས་མི་རྟག་གཉིས་དོན་མི་གཅིག་པར་ཐལ། སྔ་མ་་་
རྟོགས་ ན་ ཕྱི་ མ་ རྟོགས་ པས་ མ་ ཁྱབ་ པའི་ ཕྱིར། ཁྱབ་ པ་ འགྲིག
རྟགས་གྲུབ་སྟེ། བྱས་པ་སྒྲ་མི་རྟག་པར་བསྒྲུབ་པའི་རྟགས་ཡང་ངག་
ཡིན་པའི་ཕྱིར། སྨྲས་པ། མི་མཉམ་རྣམ་དཔྱོད་གང་གཱ་སྐྱེས་་་་
འཁོར་ལོས། ། ཀུན་མཁྱེན་ཀུན་གསལ་འགྲམ་པར་བགྲོད་ཟིན་་་་་་་
པར། །རྨོངས་པའི་དྲང་སྲོང་དམོད་པས་དེང་ཅི་ཞིག། ཐེག་ཆེན་
རྣམ་བཤད་རོལ་པ་འདིར་བལྟོས་ཤིག། ཅེས་ པ་ བར་སྐབས་ཀྱི་་་
ཚིགས་སུ་བཅད་པའོ། ། །
559



བྱང་ཆུབ་ལོ་མ་དཔེ་ཚོགས།
=-
གཞན་ཡང་། ཕྱི་དོན་དངོས་སུ་འགོག་བྱེད་ཀྱི་གཞུང་དུ་མ་
ཡོད་དེ། བསྟན་བཅོས་ཀྱི་དབང་དུ་བྱས་ནའང་། ཐེག་བསྡུས།
ཉི་ཤུ་བ། རྣམ་འགྲེལ། ཚད་མ་མདོ་དང་དམིགས་བརྟག་སོགས་
ཡོད་པའི་ཕྱིར། ཕྱི་དོན་མེད་དེ། དེར་སྣང་གི་ཤེས་པ་སྣང་ཡུལ་ལ་
འཁྲུལ་བ་ཡིན་པའི་ཕྱིར་ཏེ། མ་གྲུབ་ན། འོ་ན། ཚུར་མཐོང་
དབང་བོ་འཕྲལ་གྱི་འཁྲུལ་རྒྱུས་མ་བསླད་པའི་ཤེས་པ་ལ་ཇི་ལྟར་སྣང་
བ་ལྟར་ཁས་ལེན་རིགས་པར་ཐལ། མ་གྲུབ་པ་དེའི་ཕྱིར། འདོད་
ན། རླན་ ཞིང་ གཤེར་ བ་ ཕོར་ གང་ ལྟ་ བུའི་ དོན་ གཅིག་ ལའང་།
ཤིན་ཏུ་སྟོབས་ལྡན་གྱི་ལས་ཀྱི་བདག་རྐྱེན་ལས་ལྷ་མི་ཡི་དྭགས་འགའ་
ཞིག་ལ་རིམ་བཞིན་བདུད་རྩི་དང་ཆུ་དང་རྣག་ཁྲག་ཏུ་སྣང་བ་དེའི་ཚེ་
དེ་ དག་ རེ་རེའི་མིག་ ཤེས་ལ་ ཇི་ལྟར་ སྣང་བ་ལྟར་ གྲུབ་ པར་ ཐལ།
འདོད་པ་དེའི་ཕྱིར། འདོད་ན། རླན་གཤེར་ཕོར་གང་གི་གོ་ས་
དེར་བདུད་རྩི་ཕོར་གང་ཡོད་ཅིང་ཆུ་སོགས་མ་གྲུབ་པར་ཐལ། དེ་
འདྲའི་ལྷའི་མིག་ཤེས་ལ་སྣང་ཚུལ་ལྟར་གྲུབ་པ་གང་ཞིག དེ་འདྲའི་
ལྷའི་མིག་ཤེས་ལ་བདུད་རྩི་སྣང་ཞིང་ཆུ་དང་རྣག་སོགས་མི་སྣང་བའི་
ཕྱིར། རྟགས་དང་བོ་ཁས། གཉིས་པ་གྲུབ་སྟེ། དེ་འདྲའི་ལས་
ཅན་གྱི་གང་ཟག་ཡིན་པའི་ཕྱིར། དེ་འདྲ་གཅིག་ཡོད་པའི་ཕྱིར།
འདོད་ན། གཞི་དེར་བདུད་རྩི་དང་རྣག་སོགས་མེད་པར་ཆུ་ཕོར་
གང་ཡོད་པར་ཐལ། དེ་འདྲའི་མིའི་མིག་ཤེས་ལ་སྣང་ཚུལ་ལྟར་གྲུབ་
པ་གང་ཞིག དེ་འདྲའི་མིའི་མིག་ཤེས་ལ་གཞན་གཉིས་མི་སྣང་བའི་
560



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
-
-
ཕྱིར། རྟགས་དང་པོ་ཁས། གཉིས་པ་གྲུབ་སྟེ། དེ་འདྲའི་ལས་
ཅན་གྱི་མི་ཡིན་པའི་ཕྱིར་ཏེ། དེ་འདྲའི་མི་གཅིག་ཡོད་པའི་ཕྱིར།
འདོད་ན། དངོས་སུ་འགལ་ལོ། །དེ་བཞིན་དུ་ཡི་དྭགས་དང་དུད་
འགྲོ་སོགས་ཀྱི་རིགས་ལའང་སྦྱར། དེས་ན་ཕྱི་དོན་མ་གྲུབ་པར་ཐལ།
དོན་གྱི་དངོས་པོ་གཅིག་ལའང་ཡིད་ཀྱི་སྣང་ཚུལ་ཐ་དད་པ་གནོད་
ཅན་དུ་མ་སྣང་བ་ཙམ་ཡིན་པའི་ཕྱིར། ཐེག་བསྡུས་ལས། ཡི་
དྭགས་དུད་འགྲོ་མི་རྣམས་དང༌། ། ལྷ་རྣམས་ཇི་ལྟར་རིགས་རིགས་
སུ། །དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་བརྗོད་པ་
ཡིན། །ཞེས་གསུངས། དེ་ལ་ཉན་ཐོས་སྡེ་བ་ན་རེ། ཕྱི་དོན་མ་
གྲུབ་ཀྱང་ཤེས་པའི་དམིགས་ཡུལ་དུ་སྣང་བའི་དཔེ་ཇི་ལྟ་བུ་ཞེ་ན།
ཕྱི་དོན་རི་བོང་གི་རྭ་ལྟར་གཏན་ནས་མ་གྲུབ་ཀྱང་། དེ་དམིགས་
ཡུལ་དུ་སྣང་ཚུལ་གྱི་དཔེ་མང་བོ་ཡོད་དེ། འདས་མ་འོངས་དག་ད་
ལྟར་གྱི་དུས་སུ་བློ་ལ་སྣང་བ་དང་། དེ་བཞིན་དུ་ཁང་མིག་ཆུང་ངུར་
ཉལ་བའི་གང་ཟག་གི་རྨི་ལམ་དུ་གླང་བོ་ཆེའི་ཁྱུ་འཁྲིག་པར་སྣང་བ་
དང༌། རབ་རིབ་ཅན་ལ་སྐྲ་ཤད་འཛག་པར་སྣང་ཡང་དེའི་དོན་
ལྟར་མ་གྲུབ་པ་དང༌། མི་སྡུག་པའི་ཏིང་ངེ་འཛིན་ལས་གཞི་ཀེང་
རུས་ཀྱིས་ཁྱབ་པར་སྣང་ཡང་སྣང་བ་ལྟར་གྱི་དེ་ནི་མ་གྲུབ་པ་རྣམས་
དེའི་དཔེ་ཡིན་པའི་ཕྱིར་ཏེ། ཐེག་བསྡུས་ལས། འདས་སོགས་དེ་
བཞིན་རྨི་ལམ་དང༌། །གཟུགས་བརྙན་རྣམ་པ་གཉིས་པོ་ཡང་། །མེད་
ཕྱིར་དམིགས་པ་མེད་པའི་ཕྱིར། །དེ་ལ་དམིགས་པར་རུང་མ་ཡིན། །
561



བྱང་ཆུབ་ལོ་མ་དཔེ་ཚོགས།
ཞེས་དང་། འདི་ཉིད་ལས། ཕྱི་རོལ་ལ་ལྟོས་པའི་གཟུང་འཛིན་
འགོག་པ་ནི་ཐེག་བསྡུས་སུ་རྨི་ལམ་དང་གཟུགས་བརྙན་ལ་སོགས་པའི་
རིགས་པ་དང་ཞེས་གསུངས་པའི་ཕྱིར། གཞན་ཡང་། ཕྱི་དོན་
ཡོད་ན་མི་རྟོག་ཡེ་ཤེས་དང་སངས་རྒྱས་ཀྱང་མེད་པར་ཐལ་བ་དང་།
བྱང་སེམས་དབང་ཐོབ་པ་དང་ཏིང་ངེ་འཛིན་ལ་གོམས་པའི་དབང་
ཐོབ་པ་དེ་དག་གིས་མོས་པ་བཞིན་སྣང་བ་དང་། མི་རྟོག་ཡེ་ཤེས་ཀྱི་
དོན་ཕྱི་དོན་མི་སྣང་བ་ཞེས་སོགས་ཀྱིས་ཕྱི་རོལ་གྱི་དོན་འགོག་པར་
མཛད་དེ། ཐེག་བསྡུས་ལས། དེ་བཞིན་དོན་དུ་གྲུབ་གྱུར་ན། །མི་
རྟོག་ཡེ་ཤེས་ཡོད་མི་འགྱུར། །དེ་མེད་པས་ན་སངས་རྒྱས་ཉིད། །ཐོབ་
པར་འཐད་པ་མ་ཡིན་ནོ། །བྱང་ཆུབ་སེམས་དཔའ་དབང་ཐོབ་་་
དང་། །རྣལ་འབྱོར་བ་ལ་འདི་ལྟར་ཡང༌། །མོས་པའི་དབང་གིས་ས་
ལ་སོགས། །དངོས་པོ་དེ་ལྟར་དམིགས་པར་འགྱུར། །ཞེས་པ་ནས།
མི་རྟོག་ཡེ་ཤེས་རྒྱུ་བ་ལ། །དོན་ཀུན་སྣང་བ་མེད་ཕྱིར་ཡང་། །དོན་
མེད་ཁོང་དུ་ཆུད་པར་བྱ། །དེ་མེད་པས་ན་རྣམ་རིག་མེད། །ཅེས་
གསུངས་པའི་ཕྱིར། །ལུང་འདི་དག་ཀུན་བཏུས་འགྲེལ་བར་ཡང་བྱུང་
ངོ༌། ། གཞན་ཡང་། ཕྱི་དོན་མེད་པར་ ཐལ། དོན་སྨྲ་བ་ཁྱོད་་་་
འདོད་པའི་ཕྱི་དོན་རྩོད་བྱེད་ཀྱི་རྡུལ་ཆ་མེད་གཅིག་ཀྱང་མེད་པའི་
ཕྱིར་ཏེ། རྡུལ་ གྱི་ཆུང་ཤོས་རྡུལ་ཕྲ་རབ་དེ་ཡང་བརྟགས་ན་་་་
བཅས་ཡིན་པའི་ཕྱིར། དེར་ཐལ། རྡུལ་ཕྲ་རབ་གཅིག་ལ་ཕྱོགས་
བཞི་སྟེང་འོག་གཉིས་དང་དྲུག་ནི་རྡུལ་ཕྲ་རབ་དྲུག་གིས་བསྐོར་བའི་
562



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཚེ་དབུས་ རྡུལ་ དེ་ ཆ་ དྲུག་ པ་ ཅན་ ཡིན་ པའི་ ཕྱིར། མ་གྲུབ་ན།
དབུས་རྡུལ་གྱི་ཤར་ལ་བསྟན་པའི་རྡུལ་ཕྲ་རབ་ཀྱི་ངོས་དེ་ལྷོ་དང་ནུབ་
སོགས་ ཀྱི་ རྡུལ་ ལའང་ བསྟན་ པར་ ཐལ། མ་ གྲུབ་ པ་ དེའི་ ཕྱིར།
འདོད་ན། ཤར་རྡུལ་ཕྲ་རབ་གཅིག་གི་གོ་ས་ན་ཕྱོགས་ལྷག་མ་ལྔའི་
རྡུལ་ཕྲ་རབ་དག་ཀྱང་ཡོད་པར་ཐལ། འདོད་པའི་ཕྱིར། འདོད་
ན། རྡུལ་ཇི་ཙམ་བསགས་པའི་གོང་བུ་དག་ཀྱང་རྡུལ་ཕྲ་རབ་དང༌
ཚད་མཉམ་པར་ཐལ། འདོད་པའི་ཕྱིར། འདོད་ན། རི་རབ་
ཀྱང་རྡུལ་ཕྲ་རབ་དང་མཉམ་པར་ཐལ་ལོ། །དེ་སྐད་དུ། ཉི་ཤུ་པ་
ལས། འདི་ལྟར་རྡུལ་ཕྲན་མི་འགྲུབ་ཕྱིར། ། དྲུག་གིས་ཅིག་ཅར་
སྦྱར་བ་ན། ། ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ཀྱང་གོ་
གཅིག་ན། ། གོང༌ བུའང༌ རྡུལ་ ཕྲན་ ཙམ་ དུ་ འགྱུར། ། ཞེས་ དང་།
འདི་ཉིད་ལས། ཉི་ཤུ་པར་རྡུལ་ཆ་མེད་འགོག་པའི་རིག་པ་དང་།
ཞེས་གསུངས་པའི་ཕྱིར། འདིས་ནི་སྟག་ལོས་རྡུལ་ཆ་མེད་འདོད་པ་
ཡང་ཁེགས་སོ། ། ཁ་ ཅིག་ན་རེ། རྡུལ་དུ་གྲུབ་པ་མེད་པར་ཐལ།
བེམ་པོ་མེད་པའི་ཕྱིར་ཏེ། ཕྱི་དོན་མེད་པའི་ཕྱིར། འདོད་ན།
རྡུལ་མེད་པར་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་
ཏེ། རྡུལ་ རགས་པ་རྩོམ་བྱེད་ཀྱི་རྡུལ་ ཕྲ་ རབ་ ཡོད་ པའི་ཕྱིར་ཏེ།
རྡུལ་ཕྲ་རབ་དེ་རྫས་ཡོད་དང་དབྱིབས་ཟླུམ་པོ་ཅན་ཡིན་པའི་ཕྱིར་ཏེ།
དམིགས་བརྟག་ལས། འདི་ནི་རྡུལ་ཕྲན་རྫས་ཡོད་ལ། ། མེད་དེ་
ཚད་ དབྱེར་ མེད་ ཕྱིར་ རོ། ། ཞེས་ དང་། དེའི་ རང་ འགྲེལ་ ལས།
563



བྱང་ཆུབ་ལོ་མ་དཔེ་ཚོགས།
རྡུལ་ཕྲན་རྣམས་ནི་རྫས་གཞན་ཉིད་ཡིན་དུ་ཟིན་ཀྱང་ཟླུམ་པོ་ལ་ནི་
དབྱེ་བ་མེད་དོ། །ཞེས་དང་། དུལ་ལྷའི་འགྲེལ་བཤད་ལས། རྡུལ་
ཕྲ་ རབ་ ཐམས་ ཅད་ ཀྱི་ ཟླུམ་ པོ་ཡང་ངོ་བོ་གཅིག་པ་ཁོ་ན་ཡིན་ཏེ།
དེའི་ཕྱིར་ཇི་ལྟར་དེ་དག་གི་དབྱིབས་ཐ་དད་པར་འགྱུར། ཞེས་
གསུངས་པའི་ཕྱིར། ཡང་ཁོ་ན་རེ། རྡུལ་ཆ་མེད་ཡོད་པར་ཐལ།
དེ་ལས་ཆུང་བ་མེད་པའི་རྡུལ་ཡོད་པའི་ཕྱིར་ན་མ་ཁྱབ། རྟགས་
གྲུབ་སྟེ། དེ་ལས་ཐུང་བ་མེད་པའི་དུས་ཡོད་པའི་ཕྱིར་ཏེ། རྡུལ་ཕྲ་
རབ་གཅིག་གི་གོ་ས་གཅིག་ཁོ་ནར་བསྒྲེས་པའི་དུས་ཀྱི་ཡུན་ཚད་དེ་དེ་
ཡིན་པའི་ཕྱིར། རྣམ་འགྲེལ་ལས། རྡུལ་གཅིག་བསྒྲེས་དུས་ཆུང་
བ་ཡི། །མཐར་ཐུག་དུས་ཀྱང་སྐད་ཅིག་འདོད། །ཅེས་དང༌། ཐར་
ལམ་གསལ་བྱེད་ལས། རྡུལ་ཕྲ་རབ་གཅིག་གི་གོ་ས་གཅིག་ཁོ་ནར་
བསྒྲེས་པའི་ཡུན་གྱི་དུས་ཀྱང་ཆོས་ཅན། དུས་མཐའི་སྐད་ཅིག་མར་
འདོད་དེ། དུས་ཆུང་ཞིང་ཐུང་བ་ཡི་མཐར་ཐུག་པ་ཡིན་པའི་ཕྱིར།
ཞེས་གསུངས་པའི་ཕྱིར། ཊིཀ་ཆེན་དེ་ཉིད་སྣང་བ་ལས་ཀྱང་། དེ་
འདྲ་བ་དེ་ཉིད་བློས་ཇི་ཙམ་དབྱེ་བར་ནུས་ཀྱི་བར་དུ་མཐར་རྣམ་པར་
ཕྱེ་བའི་ཆུང་མཐར་ཡིད་ངོར་སྣང་བ་ལ་རྡུལ་ཕྲ་རབ་ཅེས་པའི་ཐ་སྙད་
བཏགས་ པ་ ཙམ་ མོ། ། ཞེས་ གསུངས་ པའི་ཕྱིར། ཡང་ ཁོ་ ན་ རེ།
རྡུལ་ ཕྲ་ རབ་ ཀྱི་ དབྱིབས་ ཡོད་ པར་ ཐལ། འདོད་ པའི་ ཕྱིར།
འདོད་ན། དེའི་དབྱིབས་ཆོས་ཅན། གཟུགས་ཀྱི་སྐྱེ་མཆེད་ཡིན་
པར་ཐལ། དབྱིབས་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ།
564



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེའི་དབྱིབས་ཡོད་པའི་ཕྱིར། དེའི་དབྱིབས་ཟླུམ་པོ་ཡིན་པའི་ཕྱིར།
མ་ཁྱབ་མཚམས་ལ་འདོད་མི་ནུས་ཏེ། སྐྱེ་མཆེད་བཅུའི་ནང་ནས་
ཆོས་ཀྱི་སྐྱེ་མཆེད་ཡིན་པའི་ཕྱིར་ཏེ། ཆོས་ཀྱི་སྐྱེ་མཆེད་ཀྱི་གཟུགས་
ཡིན་པའི་ཕྱིར། མིག་སོགས་དབང་ཤེས་ལ་མི་སྣང་བར་ཡིད་ཀྱི་ཤེས་
པ་ལ་སྣང་བའི་གཟུགས་ཡིན་པའི་ཕྱིར། ཀུན་བཏུས་ལས། ཆོས་
ཀྱི་སྐྱེ་མཆེད་པའི་གཟུགས་གང་ཞེ་ན། དེ་ནི་རྣམ་པ་ལྔ་སྟེ། བསྡུས་
པ་ལས་གྱུར་པ་དང་། མངོན་པར་སྐབས་ཡོད་དང་། ཡང་དག་
པར་བླངས་པ་ལས་བྱུང་བ་དང་། ཀུན་བཏགས་དང་དབང་འབྱོར་
བའོ། །ཞེས་དང་། དེའི་འགྲེལ་བ་རྒྱལ་སྲས་མ་ལས། བསྡུས་པ་
ལས་གྱུར་པ་ནི་ཕྲ་རབ་ཀྱི་གཟུགས་སོ། །ཞེས་དང་། ཆོས་མངོན་
པའི་མདོ་ལས། ཆོས་ཀྱི་སྐྱེ་མཆེད་པའི་གཟུགས་གང་ཞེ་ན། རྟེན་
དུ་མེད་ལ་ཐོགས་པ་ཡང་མེད་པའི་གཟུགས་སོ། །ཞེས་གསུངས་པའི་
ཕྱིར། གཞན་ཡང་། རྡུལ་ཕྲ་རབ་དབང་པོའི་ཡུལ་ཡིན་པ་འོག་ཏུ་
འགོག་གོ། ཡང་ཁ་ཅིག རྡུལ་ཆ་མེད་ཙམ་དུ་བསགས་པའི་ཕྱི་
རོལ་མེད་པ་ཙམ་རྟོགས་ན་ཆོས་ཀྱི་བདག་མེད་ཕྲ་མོ་རྟོགས་པས་ཁྱབ་
པར་ཐལ། དེ་ལྟར་མེད་པ་ཆོས་ཀྱི་བདག་མེད་ཕྲ་མོ་ཡིན་པའི་ཕྱིར་
ཏེ། ཊིཀ་ཆེན་དགོངས་པ་རབ་གསལ་ལས། དཔེར་ན་སེམས་
ཙམ་པས་རྡུལ་ཆ་མེད་དང་དེ་བསགས་པའི་ཕྱི་རོལ་དང་། དེ་ལ་
རྫས་ཐ་དད་པའི་འཛིན་པ་གཉིས་ཀ་བཀག་པ་ཡང་ཚད་མས་གྲུབ་
ཅིང་དེས་འདུལ་བའི་གདུལ་བྱས་ཡུན་རིང་དུ་གོམས་པར་བྱས་ན།
565



བྱང་ཆུབ་ལོ་མ་དཔེ་ཚོགས།
དོན་དེ་མངོན་སུམ་དུ་མཐོང་བ་དང་། མཐོང་ཟིན་གོམས་པར་བྱས་
པ་འགྲུབ་ཏུ་ཆུག་ཀྱང་། དེ་ལ་བརྟེན་ནས་ལམ་ཕྱི་མ་གསུམ་སྒྲུབ་པ་
དབུ་མ་པས་དྲང་དོན་དུ་འགྲེལ་བ་བཞིན་ནོ། །ཞེས་གསུངས་པའི་
ཕྱིར་ན་མ་ཁྱབ་སྟེ། སེམས་ཙམ་པས་རྡུལ་ཆ་མེད་བཀག་པ་ལ་་་་༌་
བརྟེན་ནས་ཕྱི་དོན་དང་གཟུང་འཛིན་རྫས་གཞན་མེད་པ་མངོན་སུམ་
དུ་མཐོང་བ་དང༌། མཐོང་ཟིན་གོམས་པ་ཡོད་དུ་ཆུག་ཀྱང་སྦྱོར་
ལམ་དང་མཐོང་སྒོམ་གྱི་ལམ་ཕྱི་མ་བགྲོད་པར་མི་ནུས་པས་དེ་ནུས་
པར་བཤད་པ་ཐལ་འགྱུར་བས་དྲང་དོན་དུ་འགྲེལ་ཞེས་པའི་དོན་ཡིན་
པའི་ཕྱིར། འདོད་མི་ནུས་ཏེ། རྡུལ་ཆ་མེད་བསགས་པའི་ཕྱི་རོལ་
མེད་ཙམ་ཆོས་ཀྱི་བདག་མེད་ཕྲ་མོ་མ་ཡིན་པའི་ཕྱིར་ཏེ། རྡུལ་ཆ་
མེད་ཙམ་བསགས་པའི་ཕྱི་རོལ་མེད་པར་བསྒོམས་ཀྱང་ཆོས་ཀྱི་བདག་
འཛིན་ལྷན་སྐྱེས་ལ་འཛིན་སྟངས་དངོས་འགལ་དུ་སོང་བའི་སྒོ་ནས་མི་
གནོད་པའི་ཕྱིར་ཏེ། ཆོས་ཀྱི་བདག་འཛིན་ལྷན་སྐྱེས་ཀྱིས་རྡུལ་ཆ་
མེད་ཙམ་བསགས་པའི་ཕྱི་རོལ་ཡོད་པར་མི་འཛིན་པའི་ཕྱིར། ཁྱབ་
སྟེ། རྣམ་འགྲེལ་ལས། འདི་ཡུལ་སུན་ཕྱུང་མེད་པར་ནི། །དེ་སྤོང་
བ་ནི་ནུས་མ་ཡིན། །ཞེས་དང་། འདི་ཉིད་ལས། ཆོས་ཀྱི་བདག་
འཛིན་ཡང་རྡུལ་ཕྲ་རབ་ཕྱོགས་ཀྱི་ཆ་མེད་དང་། དེ་བསགས་པའི་
གཟུང་བ་དང་། ཞེས་དང་། དེས་ན་དེ་ཙམ་ཞིག་མེད་པའི་སྟོང་
བ་བསྟན་ཀྱང་ཐོག་མ་མེད་པ་ནས་རྗེས་སུ་ཞུགས་པའི་ལྷན་སྐྱེས་ཀྱི་
བདག་འཛིན་ལ་ཅི་ཡང་མི་གནོད་ལ། ཞེས་གསུངས་ པའི་ཕྱིར།
566



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཞན་ཡང་། དེ་རྟོགས་ན་ཆོས་ཀྱི་བདག་མེད་ཕྲ་མོ་རྟོགས་པས་མ་
ཁྱབ་པར་ཐལ། རྡུལ་ཆ་མེད་བསགས་པའི་ཕྱི་རོལ་མེད་པར་རྟོགས་
པ་ན་ད་དུང་རྡུལ་ཆ་བཅས་དང་ཆ་མེད་གང་ཡང་ཕྱི་རོལ་དུ་གྲུབ་མ་
གྲུབ་དཔྱད་པས་དེ་ཡང་མེད་པར་རྟོགས་པ་ན་དེ་ལ་བརྟེན་ནས་ཕྱི་
རོལ་དོན་དུ་གྲུབ་པ་མེད་པར་རྟོགས་པར་འགྱུར་བའི་ཕྱིར། དེས་ན་
དེ་ནི་ཕྱི་དོན་འགོག་བྱེད་ཡིན་ཀྱང་དེ་རྟོགས་པ་ཙམ་གྱིས་ཕྱི་དོན་མེད་
པར་རྟོགས་པས་མ་ཁྱབ་སྟེ། དཔེར་ན་བྱས་པ་སྒྲ་རྟག་པ་འགོག་
བྱེད་ཡིན་ཀྱང་དེ་རྟོགས་པ་ཙམ་གྱིས་སྒྲ་རྟག་པས་སྟོང་བར་རྟོགས་
པས་མ་ཁྱབ་པ་བཞིན་ཡིན་པའི་ཕྱིར། ཡང་དུ་མ་སྤྲོས་པས་ཆོག་གོ།
གཞན་ཡང་། དེ་ཆོས་ཀྱི་བདག་མེད་ཕྲ་མོ་མ་ཡིན་པར་ཐལ། རྡུལ་
ཆ་ མེད་ བསགས་ པ་ མེད་ པ་ དེ་ ཕྱི་དོན་ མེད་ པའི་ མེད་ ཚད་ མིན།
ཤེས་པ་ཆ་མེད་ཀྱི་རྒྱུན་མེད་པ་དེ་ཡང་འཛིན་པ་རྫས་གཞན་མེད་པའི་
མེད་ཚད་མ་ཡིན་པའི་ཕྱིར་ཏེ། དེ་གཉིས་ཀྱི་བཟློག་ཟླར་ཡོད་འཛིན་
གཉིས་ཀྱང་རིམ་བཞིན་ཕྱི་དོན་ཡོད་འཛིན་དང༌། འཛིན་པ་རྗེས་
གཞན་དུ་གྲུབ་འཛིན་གྱི་བློ་མ་ཡིན་པའི་ཕྱིར་ཏེ། དེ་གཉིས་ཆོས་ཀྱི་
བདག་འཛིན་ཕྲ་མོ་མ་ཡིན་པའི་ཕྱིར། དེར་ཐལ། དེ་གཉིས་དང་
འཛིན་སྟངས་མཐུན་པའི་བློ་ལྷན་སྐྱེས་མེད་པའི་ཕྱིར་ཏེ། བློ་དེ་
གཉིས་གྲུབ་མཐའ་སྨྲ་བ་ཁོ་ནའི་རྒྱུད་ལ་ཡོད་པའི་ཕྱིར། འདི་ཉིད་
ལས། ཆོས་ཀྱི་བདག་འཛིན་ཡང་ཞེས་པ་ནས། གྲུབ་མཐའ་སྨྲ་བ་
དེ་དག་ཁོ་ན་ལ་ཡོད་ཀྱི་སེམས་ཅན་གཞན་ལ་མེད་དོ། །ཞེས་གསུངས་
567



=
བྱང་ཆུབ་ལོ་མ་དཔེ་ཚོགས།
པའི་ཕྱིར། བྱས་པ་ལ་ཁོ་ན་རེ། དེས་ཆོས་ཀྱི་བདག་འཛིན་ལྷན་
སྐྱེས་ལ་ཅི་ཡང་མི་གནོད་པར་ཐལ། དེ་དེ་དང་འཛིན་སྟངས་དངོས་
འགལ་དུ་ཞུགས་པའི་སྒོ་ནས་གནོད་བྱེད་དུ་མི་འགྲོ་བའི་ཕྱིར་ན་མ་
ཁྱབ་སྟེ། གྲུབ་མཐས་ཀུན་བཏགས་པ་འགོག་པ་ཡང་ ལྷན་སྐྱེས་་་་
འགོག་པའི་ཡན་ལག་ཡིན་པའི་ཕྱིར་ཏེ། གྲུབ་མཐས་བཏགས་པ་
ཡང་ལྷན་སྐྱེས་ཀྱི་སྣང་ཞེན་སྒྲུབ་པའི་ཡན་ལག་ཏུ་འདུག་པའི་ཕྱིར་ཏེ།
འདི་ཉིད་ལས་གྲུབ་མཐས་བཏགས་པ་འགོག་པ་ཡང་དེ་འགོག་པའི་
ཡན་ལག་ཏུ་ཤེས་དགོས་སོ། ། ཞེས་གསུངས་ པའི་ཕྱིར། གཞན་་་
ཡང་། ལྷན་སྐྱེས་ལ་དེས་གནོད་པར་ཐལ། དེ་ཆོས་ཀྱི་བདག་མེད་
གཏན་ལ་འབེབས་པའི་དོན་དམ་དཔྱོད་བྱེད་ཀྱི་རིགས་པ་ཡིན་པའི་
ཕྱིར། ཕྱི་དོན་གྱི་རྡུལ་ཕྲན་ཆ་མེད་མེད་ན་ཕྱི་དོན་གྱི་རྡུལ་ཕྲ་རབ་ཆ་
བཅས་ཀྱང་མེད་དགོས། དེ་གཉིས་གང་རུང་མེད་ན་ཕྱི་དོན་ཡང་
མེད་དགོས་པའི་ཕྱིར་ཏེ། ཆ་དང་ཆ་ཅན་སོ་སོར་ཕྱེ་ནས་དཔྱད་ན་
དཔྱད་མཐར་ཡང་ཆ་མེད་ཡིན་དགོས་ལ་དེ་ཡང་མི་འཐད། ཡང་ན་
ཆ་ཐུག་མེད་ཡིན་དགོས་ལ་དེ་ཡང་མི་འཐད་པའི་ཕྱིར། དང་བོ་
གྲུབ་སྟེ། དེ་ལ་དྲུག་གིས་ཅིག་ཅར་སྦྱར་བ་ན་ཞེས་ སོགས་ ཀྱིས་་་
གནོད་པའི་ཕྱིར་ཏེ། ཐར་ལམ་གསལ་བྱེད་ལས། དེ་ལྟར་ཕྱི་རོལ་
ཆ་མེད་མི་སྲིད་པས་ཆ་བཅས་ཀྱང་མི་སྲིད་དེ། དེ་ཆ་དང་ཆ་ཅན་སོ་
སོར་ཕྱེ་ནས་དཔྱད་ན་ཆ་མེད་ལ་ཐུག་དགོས་ཏེ། ཞེས་གསུངས་པའི་
ཕྱིར། གཉིས་པ་གྲུབ་སྟེ། ཆ་ཐུག་མེད་ཡིན་ན་སྒྲིབ་པ་དང་ཆུ་ཐིག་
568



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སོགས་ཕྱི་ནང་གི་དངོས་པོ་གང་ལ་ཡང་འཛད་པ་མེད་པར་ཐལ་བའི་
ཕྱིར། ཕྱི་དོན་ཡིན་ཚད་རྟོག་བཏགས་སུ་འགྱུར་ཞིང་དངོས་པོ་མ་
ཡིན་པར་འགྱུར་བའི་ཕྱིར་རོ། ། ཐར་ལམ་གསལ་བྱེད་ལས། དེ་
ལྟར་མ་ཡིན་པར་ཆ་ཐུག་པ་མེད་པར་ཁས་ལེན་ན་ཕྱི་རོལ་དོན་དུ་རྟོག་
པས་བཏགས་པ་ཙམ་དུ་གྲུབ་ཀྱི་དངོས་པོར་མི་རུང་ངོ༌། ། ཞེས་་་་་
གསུངས་པའི་ཕྱིར། གཞན་ཡང་། དོན་སྨྲ་བ་ཁྱོད་ཕྱི་དོན་རིག་པ་
ཞེས་པའི་ཕྱི་རོལ་དོན་རིག་གང་ཡིན་ཞེས་དྲིས་པས། དོན་སྨྲ་ན་རེ།
སྔོ་སེར་སོགས་སོ་སོར་རིག་ཅིང་འཇལ་པའི་མངོན་སུམ་གང་ཡིན་པ་
འདི་ཉིད་ཡིན་ཞེས་ལན་འདེབས་པ་ཡིན་ཏེ། དྲི་བ་འཆད་པར།
རྣམ་འགྲེལ་ལས། དོན་རིག་གང་ཡིན་ཞེས་གསུངས། ལ་་་་་
འཆད་པར། སོ་སོར་རིག མངོན་སུམ་གང་ཡིན་འདི་ཉིད་དོ། །
ཞེས་གསུངས་པའི་ཕྱིར། དེ་ལ་སེམས་ཙམ་པ་ན་རེ། དེ་འདྲའི་
མངོན་སུམ་རྒྱུ་མཚན་གང་གིས་ཕྱི་རོལ་དོན་རིག་ཡིན་དྲིས་པས་དོན་
སྨྲ་ན་རེ། བློ་དེ་ཕྱི་དོན་དེ་དང་འདྲ་བ་ལས་དེ་རིག་པར་འཇོག་ཅེས་
ཟེར་བ་ཡིན་ཏེ། དྲི་བ་འཆད་པར། དེ་ནི་གང་གིས་དོན་རིག་
ཡིན། །ཞེས་གསུངས། ལན་འཆད་པར། དེ་འདྲ་ལས་ཡིན་ཞེས་
གསུངས་པའི་ཕྱིར། འདིར་དེ་དང་འདྲ་བ་ཞེས་པ་དེའི་རྣམ་པ་ཞེས་
པའི་དོན་ཡིན་ཏེ། རྣམ་པ་དང་འདྲ་བ་དང་ལྟ་བུ་རྣམས་ལ་སྐད་
དོད་ཐུན་མོང་བ་ཡོད་པའི་ཕྱིར། འོ་ན། དེ་དང་འདྲ་བ་དེ་རྟོགས་
པའི་འཇོག་བྱེད་དུ་མི་འཆད་པར་ཐལ། དེ་ཁྱབ་པ་འཁྲུལ་བར་
569
-



བྱང་ཆུབ་ལོ་མ་དཔེ་ཚོགས།
འགྱུར་བའི་ཕྱིར། ཟླ་གཉིས་དང་འདྲ་བར་སྣང་ཡང་ཟླ་གཉིས་མ་
རྟོགས་པ་བཞིན་ནོ། ། རྣམ་འགྲེལ་ལས། འཁྲུལ་བར་འགྱུར་ཞེས་
གསུངས་པའི་ཕྱིར། གཞན་ཡང་། བློ་དེ་ཕྱི་དོན་དང་མི་འདྲ་བར་
ཐལ། ཕྱི་དོན་ཕྲ་བ་དང་མི་འདྲ་བ་གང་ཞིག རགས་པ་དང་ཡང་
མི་འདྲ་བའི་ཕྱིར། དང་བོ་མ་གྲུབ་ན། རྡུལ་ཕྲན་དེ་དག་དབང་
མངོན་མ་འཁྲུལ་བ་ལ་རང་འདྲའི་རྣམ་པ་དངོས་སུ་གཏོད་བྱེད་མ་
ཡིན་པར་ཐལ། དབང་མངོན་ལ་རགས་པ་ཁོ་ནའི་རྣམ་པ་སྣང་བ་
གང་ཞིག རྡུལ་ཕྲན་ལ་བློ་མ་འཁྲུལ་བ་ལ་རགས་སྣང་དེ་འདྲ་བར་
བྱེད་པའི་ནུས་པ་མེད་པའི་ཕྱིར་ཏེ། དཔེར་ན་ཟླུམ་པོས་རང་ལ་མ་
འཁྲུལ་བའི་བློ་ལ་རང་བའི་རྣམ་པ་མི་གཏོད་པ་བཞིན་ནོ། །རྣམ་་
འགྲེལ་ལས། རྡུལ་ཕྲན་དེ་དག་གང་གིས་ན། །རགས་པར་སྣང་བ་
དེ་འདྲར་བྱེད། །ཅེས་གསུངས་པའི་ཕྱིར། གཉིས་པ་མ་གྲུབ་ན།
ཕྱི་དོན་རགས་པའི་ཆ་མེད་དང་འདྲ་བ་མ་ཡིན་པར་ཐལ། དེ་མི་
སྲིད་པའི་ཕྱིར། རྟགས་སླ། བྱས་པ་ལ་ཁོ་ན་རེ། ཕྱི་དོན་རགས་
པ་ཆ་བཅས་དང་འདྲའོ་ཞེ་ན། དེ་ཡང་མི་འཐད་པར་ཐལ། ཕྱི་
དོན་རྡུལ་ཕྲན་མེད་པ་དེ་བསགས་པའི་རགས་པ་མི་སྲིད་པའི་ཕྱིར།
དེས་ན་དབང་མངོན་དེ་ནི་ཆོས་ཅན། ཕྱི་དོན་གྱི་དངོས་པོ་རྣམས་
བཞག་པ་མ་ཡིན་པར་ཐལ། ཕྱི་དོན་ཕྲ་རགས་གང་གིས་ཀྱང་རྣམ་
པ་མ་བཞག་པ་དེའི་ཕྱིར། རྣམ་འགྲེལ་ལས། དེ་ཕྱིར་དེ་ནི་དེ་
དངོས་མིན། །ཞེས་གསུངས་པའི་ཕྱིར། ཕྱི་དོན་དང་འདྲ་བ་ཡིན་
570
-
---



ས
=
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དུ་ཆུག་ཡང་། ཕྱི་དོན་དེ་གཟུང་དོན་དུ་མྱོང་བའི་ངོ་བོ་ཉིད་དུ་སྒྲུབ་
མི་ནུས་པར་ཐལ། དེའི་སྒྲུབ་བྱེད་འཁྲུལ་བ་ཅན་ཡིན་པའི་ཕྱིར།
རྣམ་འགྲེལ་ལས། ཡིན་ཡང་འཁྲུལ་བ་ཅན་ཡིན་པས། །དེ་མྱོང་བ་
ཡི་ངོ་བོ་ཉིད། །སྒྲུབ་པར་བྱེད་པ་ནུས་མ་ཡིན། །ཞེས་གསུངས་པའི་
ཕྱིར། དེ་ལ་ཁོ་ན་རེ། དེའི་སྒྲུབ་བྱེད་འཁྲུལ་བ་ཅན་ཡིན་པ་མ་
གྲུབ་སྟེ། གལ་ཏེ་དོན་དེ་དང་འདྲ་བ་དེ་ལས་བྱུང་བའི་སྐྱེས་ལ་འདྲ་
བ་དེ་གཟུང་དོན་དུ་བྱས་ནས་མྱོང་བའི་མཚན་ཉིད་ཡིན་པའི་ཕྱིར་
ཞེས་ཟེར། རྣམ་འགྲེལ་ལས། དེ་འདྲ་བ་དང་དེ་ལས་བྱུང་། །
གལ་ཏེ་མྱོང་བའི་མཚན་ཉིད་ཡིན། ། ཞེས་གསུངས་པའི་ཕྱིར། དེ་
ལ་འོ་ན། སྔོ་འཛིན་རྣམ་ཤེས་ཆོས་ཅན། རང་གི་མཚུངས་པ་དེ་མ་
ཐག་རྐྱེན་སྔོ་འཛིན་སྔ་མ་དེ་གཟུང་དོན་དུ་བྱས་ནས་མྱོང་བར་ཐལ།
སྔོ་འཛིན་སྔ་མ་དེ་ལ་སྐྱེས་ཤིང་དེ་དང་འདྲ་བའི་ཕྱིར། ཁྱབ་པ་ཁས།
འདྲ་བར་ཐལ། དོན་སྔོན་པོའི་རྣམ་པ་ཅན་དུ་མཚུངས་པའི་ཕྱིར།
འདོད་ན། ཕྱི་རོལ་གྱི་དོན་ལ་འཕྲོ་མི་སྲིད་པར་ཐལ། འདོད་པའི་
ཕྱིར། རྣམ་འགྲེལ་ལས། དོན་མཚུངས་ཅན་གྱི་རྣམ་པར་ཤེས། །
མཚུངས་པ་དེ་མ་ཐག་མྱོང་འགྱུར། །ཞེས་སོགས་ཀྱིས་ཕྱི་དོན་བཀག་
པའི་ཕྱིར། འདི་ཉིད་ལས། ཆོས་ཀྱི་གྲགས་པས་གཟུང་འཛིན་གྱི་
མཚན་ཉིད་སྐྱེས་ལ་འདྲ་བ་འགོག་པའི་རིགས་ པ་དང་། ཞེས་་་་་
གསུངས་པའི་ཕྱིར། གཞན་ཡང་། རྣམ་འགྲེལ་ལས། དེ་ཡི་་
མྱོང་བྱེད་བདག་ཉིད་དེ། ། ཞེས་ སོགས་དང་། ངེས་པའི་བདག་་
571



མ
=
བྱང་ཆུབ་ལ་མ་དཔེ་ཚོགས།
ཉིད་རང་ངོ་བོས། །མ་ཡིན་དུ་མའི་བདག་སྐྱོན་ཕྱིར། །ཁས་བླངས་ན་
ཡང་གཉིས་པོ་དག། ཐ་དད་པས་ནི་མྱོང་མི་འགྱུར། །ཞེས་སོགས་
རིགས་པ་མཐའ་ཡས་པས་བཀག་ཚུལ་རྗེ་ཡབ་སྲས་ཀྱི་གསུང་རབ་ལས་
རྟོགས་པར་བྱའོ། །ཡང་དོན་སྨྲ་ན་རེ། ཕྱི་དོན་གྱི་གཟུགས་ཆོས་
ཅན། མིག་གི་དབང་པོའི་དངོས་ཀྱི་དམིགས་རྐྱེན་ཡིན་ཏེ། དེ་ལ་
རང་འདྲའི་རྣམ་པ་སྣང་བ་གང་ཞིག དེའི་དངོས་རྒྱུ་ཡིན་པའི་ཕྱིར་
ཟེར་ན། དོན་སྨྲ་བ་ཁྱོད་ཕྱི་དོན་རྡུལ་ཕྲ་རབ་ཆ་མེད་རྩོད་གཞིར་
བཟུང་ནས་དེ་ལྟར་སྨྲ་བའམ། ཕྱི་དོན་རགས་པ་རྩོད་གཞིར་བཟུང་
ནས་དེ་ལྟར་སྨྲ་བ་གང་ཡིན། དང་པོ་ལྟར་ན་རང་འདྲའི་རྣམ་པ་མི་
སྣང་བས་དངོས་རྒྱུ་ཡིན་ པའི་ ཕྱིར། ཞེས་ པ་ཙམ་འགོད་དགོས།
གཉིས་པ་ལྟར་ན་དེའི་དངོས་རྒྱུ་མ་ཡིན་པས། དེ་ལ་རྣམ་པ་སྣང་
བའི་ཕྱིར་ཟེར་དགོས་པས་ཁྱོད་དེ་གཉིས་གང་སྨྲ་བ་ཡིན་ཞེས་འཆད་
པར། དམིགས་བརྟག་རང་འགྲེལ་ལས། གདགས་གཞི་མིག་ལ་
སོགས་པའི་རྣམ་པར་ཤེས་ པའི་དམིགས་པ་ཕྱི་རོལ་དོན་ཡིན་པར་
འདོད་པ་དེ་དག དེའི་རྒྱུ་ཡིན་པའི་ཕྱིར་རྡུལ་ཕྲ་རབ་དག་ཡིན་པ་
འམ། དེར་སྣང་བའི་ཤེས་པ་སྐྱེད་པའི་ཕྱིར་དེ་འདུས་པ་ཡིན་པར་
རྟོགས་གྲང་ན་ཞེས་གསུངས། དོན་སྨྲ་ན་རེ། རྟགས་དང་བོ་ལྟར་
ཡིན་ཟེར་ན། ཤེས་བྱ་ཆོས་ཅན། མིག་གི་དབང་བོའི་མངོན་སུམ་
གྱི་དངོས་རྒྱུ་ཡིན་པ་དེ། མིག་གི་དབང་བོའི་མངོན་སུམ་གྱི་དམིགས་
རྐྱེན་ཡིན་པར་སྒྲུབ་པའི་རྟགས་ཡང་དག་མ་ཡིན་པར་ཐལ། ཕྱི་དོན་
572



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
རྡུལ་ཕྲན་དེ་མིག་གི་དབང་པོའི་མངོན་སུམ་གྱི་དངོས་རྒྱུ་ཡིན་མོད་ཀྱི་
ཡིན་དུ་ཆུག་ཀྱང་། ཕྱི་དོན་རྡུལ་ཕྲན་དེ་མིག་གི་དབང་བོའི་མངོན་
སུམ་གྱི་དམིགས་རྐྱེན་མ་ཡིན་པའི་ཕྱིར། རྡུལ་ཕྲན་གྱི་རྣམ་པ་མིག་
གི་དབང་པོའི་མངོན་སུམ་ལ་མི་སྣང་བའི་ཕྱིར། དཔེར་ན་མིག་
དབང་དེ་མིག་གི་དབང་བོའི་མངོན་སུམ་གྱི་དངོས་རྒྱུ་ཡིན་ཀྱང་་་་་
དམིགས་ རྐྱེན་ མ་ ཡིན་ པ་ བཞིན་ ཏེ། དམིགས་ བརྟག་ ལས།
དབང་བོ་རྣམ་པར་རིག་པའི་རྒྱུ། །ཕྲ་རབ་རྡུལ་དག་ཡིན་མོད་ཀྱི། །
དེ་མི་སྣང་ཕྱིར་དེ་ཡུལ་ནི། ། རྡུལ་ཕྲན་མ་ཡིན་དབང་བོ་བཞིན། །
ཞེས་ གསུངས་ པའི་ ཕྱིར། རྟགས་ གཉིས་ པ་ ལྟར་ ཡིན་ ཟེར་ ན།
ཤེས་བྱ་ཆོས་ཅན། མིག་གི་དབང་བོའི་མངོན་སུམ་ལ་རང་འདྲའི་
རྣམ་པ་སྣང་བ་དེ། ཕྱི་དོན་རགས་པ་མིག་གི་དབང་བོའི་མངོན་
སུམ་གྱི་དམིགས་རྐྱེན་ཡིན་པར་སྒྲུབ་པའི་རྟགས་ཡང་དག་མ་ཡིན་པར་
ཐལ། མིག་གི་དབང་བོའི་མངོན་སུམ་ལ་ཕྱི་དོན་གྱི་གཟུགས་རགས་
པའི་རྣམ་པ་ལྟར་སྣང་བ་ཡིན་ཡང་། མིག་གི་དབང་བོའི་མངོན་
སུམ་དེ་ལས་མ་སྐྱེས་པའི་ཕྱིར། དཔེར་ན་ཟླ་བ་གཉིས་སྣང་་་་
དབང་ཤེས་ལ་ཟླ་བ་གཉིས་ཀྱི་རྣམ་པ་སྣང་ཡང་ཟླ་གཉིས་དེ་དེའི་སྐྱེད་
བྱེད་དང་། དམིགས་རྐྱེན་མ་ཡིན་པ་བཞིན་ནོ། ། ཁྱབ་སྟེ། རྣམ་
ཤེས་དེའི་དམིགས་རྐྱེན་དེ་ནི་རྣམ་ཤེས་དེའི་རྐྱེན་དུ་ཆོས་མངོན་པ་
ལས་བཤད་པའི་ཕྱིར། དམིགས་བརྟག་ལས། རྫས་སུ་མེད་ཕྱིར་
འདུས་པའང་མིན། །ཞེས་དང༌། དེའི་རང་འགྲེལ་ལས། འདི་
573



བྱང་ཆུབ་ལོ་མ་དཔེ་ཚོགས།
ལྟར་དེ་ནི་རྐྱེན་ཉིད་དུ་བཤད་པ་འདུས་པ་ནི་དེ་ལྟར་མིན། ཞེས་
གསུངས་པའི་ཕྱིར། དེས་ན་ཤེས་བྱ་ཆོས་ཅན། ཕྱི་དོན་ཕྲ་རགས་
གཉིས་པོ་གང་ཡང་དབང་མངོན་གྱི་དམིགས་རྐྱེན་མ་ཡིན་ཏེ། དེ་
གཉིས་རེ་རེ་ལ་དམིགས་རྐྱེན་དུ་འཇོག་པའི་ཡན་ལག་གམ་རྒྱུ་མཚན་
རེ་རེ་མ་ཚང་པའི་ཕྱིར། ཕྱི་དོན་རྡུལ་ཕྲན་ལ་དབང་མངོན་ལ་རང་
གི་རྣམ་པ་སྣང་བ་མ་ཚང་ཞིང་ཕྱི་དོན་རགས་པ་ལ་དབང་མངོན་སྐྱེད་
པ་མ་ཚང་བའི་ཕྱིར། དམིགས་བརྟག་རང་འགྲེལ་ལས། ཕྱི་རོལ་
གྱི་རྡུལ་ཕྲ་མོ་དང་ཚོགས་པ་ཞེས་བྱ་བའི་དོན་གཉིས་ཀར་དམིགས་པ་
མ་ཡིན་ཏེ་ཡན་ལག་གཅིག་གཅིག་མ་ཚང་བའི་ཕྱིར། ཞེས་གསུངས་
པའི་ཕྱིར་དང་། འདི་ཉིད་ལས། ཕྱོགས་གླང་གིས་རྡུལ་འདུས་པ་
དང་ ཕྲ་ རབ་ གཟུང་ དོན་ ཡིན་ པ་ འགོག་ པའི་ རིགས་ པ་ རྣམས་ སུ།
ཞེས་གསུངས་པའི་ཕྱིར། གཞན་ཡང་། དམིགས་བརྟག་ལས་་་
འདི་དག་གི་རྩོད་སྤོང་འགོག་ཚུལ། རང་ལུགས་ཀྱི་དམིགས་རྐྱེན་
སོགས་ཀྱི་རྣམ་གཞག་དང་། ཚད་མ་ཀུན་བཏུས་ལས་ཀྱང་། རྡུལ་
ཕྲན་རེ་རེ་ལ་དམིགས་པ་དང༌། འདུས་པའི་ཚོགས་སྤྱི་ལ་དམིགས་
པ་ རྣམས་ བཀག་ སྟེ། འདིར་ མ་ བྲིས་ པས་ དེ་ དག་ ཏུ་ ལྟོས་ ཤིག
དེས་ན་ཕྱི་དོན་མེད་པ་འདི་ནི་བཅོམ་ལྡན་འདས་ཀྱིའང་དགོངས་པ་
ཡིན་ཏེ། ལང་གཤེགས་ལས། ཕྱི་རོལ་སྣང་བ་ཡོངས་མེད་དེ། །
སེམས་ནི་སྣ་ཚོགས་ཅན་དུ་སྣང་། །ཞེས་སོགས་དང༌། འོད་སྲུང་
གིས་ཞུས་པ་ལས། གང་དག་རལ་གྲི་མདའ་ཆེན་མཚོན་འབྱིན་་་་
574



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི། །གནོད་པ་བྱེད་པ་ཡོད་པ་མ་ཡིན་ཏེ། །སེམས་ཀྱི་དབང་གིས་
ངན་སོང་དེ་དག་ན། །ལུས་ལ་འབབས་མཐོང་དེ་ན་མཚོན་ཆ་མེད། །
ཅེས་དང་། ས་བཅུ་བ་ལས། ཀྱེ་རྒྱལ་བའི་སྲས་དག ཁམས་
གསུམ་པོ་འདི་དག་ནི་སེམས་ཙམ་མོ། ། ཞེས་དང་། རྒྱན་སྟུག་པོ་
བཀོད་པ་ལས། ཟླ་བ་སྐར་མའི་ཚོགས་དག་ནི། ། ལྷན་ཅིག་མཁའ་
ལ་གནས་པ་ལྟར། །དེ་བཞིན་ཀུན་གཞིའི་རྣམ་ཤེས་ཀྱང་། །རྣམ་ཤེས་
བདུན་དང་ལྷན་ཅིག་གནས། ། ཞེས་གསུངས་པའི་ཕྱིར། སྨྲས་པ།
གང་ལ་རྨོངས་པའི་ལྷ་མིན་དགའ་མགུར་སྤྱོད། ། ཕྱི་དོན་གྲོང་ཁྱེར་
ཆེས་མཐོ་སུམ་བརྩེགས་པ། ། ཤེས་རབ་རྒྱུད་དུ་དྲངས་པའི་ལུང་་་་
རིགས་མདས། ། ལེགས་པར་བསྲེགས་ཟིན་རྣམ་རིག་མེ་ཞལ་་་་་་་་་་
ཚོགས། ། ཐུབ་དབང་རྒྱན་དྲུག་དགོངས་དོན་ཤེལ་གྱི་ཚོན། ། ཟབ་
མོར་ནང་དུ་ཞུགས་པའི་སྒོ་འདི་ཞེས། །སྨྲ་མི་ནུས་ཀྱང་བློ་གྲོས་ལྡན་པ་
འགར། །གསལ་བར་མ་འཁྲུལ་དེ་ནི་བསྟན་ཟིན་ཏོ། །ཞེས་པ་བར་
སྐབས་ཀྱི་ཚིགས་སུ་བཅད་པའོ། ། ། ། །
གཉིས་པ་དེ་ལ་རྩོད་པ་སྤོང་བ་ལ་གཉིས། དགོངས་འགྲེལ་
དང་འགལ་བ་སྤོང་བ་དང་། གནོད་འཇོམས་དང་འགལ་ཡང་སྐྱོན་
མེད་པར་བཤད་པའོ། །དང་བོ་ནི། འདི་ཉིད་ལས། དགོངས་
འགྲེལ་ལས། གཞན་དབང་ཞེས་པ་ནས། ལེགས་པར་རྣམ་པར་
ཕྱེ་བའི་ཆོས་འཁོར་ཐེག་པ་ཐམས་ཅད་ལ་ཞུགས་པའི་ཆེད་དུ་གསུངས་
པའི་དོན་ནི་དེའོ། ། ཞེས་པའི་བར་བྱུང་། འདིར་ཁ་ཅིག་ན་རེ།
575



བྱང་ཆུབ་ལོ་མ་དཔེ་ཚོགས།
ལྷག་མེད་མྱང་འདས་ལ་གནས་པའི་ཉན་ཐོས་དགྲ་བཅོམ་པ་ཆོས་ཅན།
འཁོར་བའི་རྩ་བ་སྤངས་པར་ཐལ། འཁོར་བ་སྤངས་པའི་གང་ཟག་
ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ཆོས་ཀྱི་བདག་
འཛིན་མ་སྤངས་པའི་ཕྱིར། ཁྱབ་སྟེ། ཆོས་ཀྱི་བདག་འཛིན་ཡང་
འཁོར་བའི་རྩ་བ་མཐར་ཐུག་ཡིན་པའི་ཕྱིར། ཆོས་ཀྱི་བདག་འཛིན་
གྱིས་གང་ཟག་གི་བདག་འཛིན་གྱི་གཞིའི་རྩ་བ་བྱས། དེ་ལ་བརྟེན་
ནས་ལས་བསགས་པའི་དབང་གིས་འཁོར་བར་འཁོར་བར་བཞེད་
པའི་ཕྱིར་ཏེ། འདི་ཉིད་ལས། དེ་ལྟར་ན་ཆོས་རྣམས་ལ་ངོ་བོ་དང་
ཁྱད་པར་དུ་བཏགས་པ་རང་གི་མཚན་ཉིད་ཀྱིས་གྲུབ་པར་འཛིན་པའི་
ཆོས་ཀྱི་བདག་འཛིན་གྱིས་འཇིག་ལྟའི་རྩ་བ་བྱེད་པར་བཞེད་ལ་ཞེས་
དང་། དེ་ལ་བརྟེན་ནས་འཇིག་ལྟ་སྐྱེ་ཞིང་དེས་ཉོན་མོངས་གཞན་
བསྐྱེད་ ནས་ འཁོར་ བར་ འཁོར་ ལ། ཞེས་ གསུངས་ པའི་ ཕྱིར།
གཞན་ཡང་། འཁོར་བ་ཙམ་སྤོང་བ་ལ་འཁོར་བའི་རྩ་བ་སྤོང་མི་
དགོས་པར་ཐལ། དེ་ལ་ཆོས་ཀྱི་བདག་འཛིན་སྤོང་མི་དགོས་པའི་
ཕྱིར་ཏེ། ཉན་རང་རྣམས་ཀྱིས་ཆོས་ཀྱི་བདག་མེད་གཙོ་བོར་མི་སྒོམ་
པའི་ཕྱིར། དང་པོ་ཉིད་ནས་ཐེག་དམན་རིགས་ངེས་ཀྱི་ཉན་རང་ལ་
དེ་རྟོགས་པ་ཞིག་མེད་པའི་ཕྱིར་ཏེ། ཐར་ལམ་གསལ་བྱེད་ལས།
ཉན་ཐོས་དང་རང་སངས་རྒྱས་ཀྱི་སྤྱོད་ཡུལ་དུ་མ་གྱུར་པའི་གཉིས་
སྟོང་གི་དེ་ཁོ་ན་ཉིད། ཅེས་གསུངས་པའི་ཕྱིར། གཞན་ཡང་།
དེ་ལྟར་མི་དགོས་པར་ཐལ། འཁོར་བའི་གཞི་རྩ་མཐར་ཐུག་པའི་
576



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཆོས་ཀྱི་བདག་འཛིན་མ་ལོག་ཀྱང་འཁོར་བ་སྤངས་པ་མི་འགལ་བའི་
ཕྱིར་ཏེ། ཆོས་ཀྱི་བདག་འཛིན་འཁོར་བའི་གཞི་རྩ་མཐར་ཐུག་ཡིན་
ཀྱང་དེ་ཙམ་ཞིག་གིས་འཁོར་བར་འཁོར་མི་ནུས་པ་གང་ཞིག ཆོས་
ཀྱི་བདག་འཛིན་མ་སྤངས་ཡང་གང་ཟག་གི་བདག་འཛིན་སྤངས་པའི་
མྱང་འདས་ཐོབ་ནུས་པའི་ཕྱིར། དང་བོ་གྲུབ་སྟེ། དེས་གང་ཟག་
གི་བདག་འཛིན་བསྐྱེད་ནས་ལས་བསོག་ནུས་ལ། མ་སྐྱེས་པར་མི་
ནུས་པའི་ཕྱིར། ལས་བསོག་པ་ལ་ངར་འཛིན་གྱི་ཞེན་ཡུལ་མེད་པར་
མངོན་སུམ་དུ་མ་རྟོགས་པ་ཞིག་དགོས་པའི་ཕྱིར་དང༌། གཞན་དུ་
ན་འཕགས་པ་དང་དགྲ་བཅོམ་པ་ལའང་ལས་གསར་གསོག་ཡོད་པར་
ཐལ་བའི་ཕྱིར་རོ། །རྟེན་འབྲེལ་མདོ་འགྲེལ་ལས། ། བདེན་པ་མཐོང་
ལ་འཕེན་པ་མེད། །ཅེས་དང་། དབུ་མའི་རྩ་བ་ལས། དེ་ཕྱིར་
མཁས་རྣམས་འདུ་མི་བྱེད། །མི་མཁས་རྣམས་ནི་བྱེད་པ་ཡིན། །ཞེས་
དང་། རྣམ་འགྲེལ་ལས། སྲིད་པའི་སྲེད་ལས་རྣམ་རྒལ་བའི། །
ལས་གཞན་འཕེན་ནུས་མ་ཡིན་ཏེ། །ལྷན་ཅིག་བྱེད་པ་ཟད་ཕྱིར་རོ། །
ཞེས་དང་། འདི་ཉིད་ལས་ཀྱང༌། འཁོར་བའི་གཞི་རྩ་མཐར་ཐུག་
པ་མ་ལོག་ཀྱང་འཁོར་བ་ལས་གྲོལ་བ་མི་འགལ་ལོ། ། ཞེས་གསུངས་
པའི་ཕྱིར། རྟགས་གཉིས་པ་གྲུབ་སྟེ། ཆོས་ཀྱི་བདག་འཛིན་གྱི་
ཞེན་ཡུལ་སུན་མ་ཕྱུང་བར་གང་ཟག་གི་བདག་འཛིན་གྱི་ཞེན་ཡུལ་
མེད་པར་མངོན་སུམ་དུ་རྟོགས་པའི་སྒོ་ནས་སུན་འབྱིན་ནུས་པའི་ཕྱིར།
ཁྱབ་སྟེ། དེ་འདྲའི་བདག་འཛིན་དང་འཛིན་སྟངས་འགལ་བའི་
577



བྱང་ཆུབ་ལོ་མ་དཔེ་ཚོགས།
བདག་མེད་རྟོགས་པའི་ཤེས་རབ་ཀྱི་གོམས་པ་ཡོངས་སུ་རྫོགས་པ་ན་
བདག་འཛིན་ཟད་པར་སྤོང་ནུས་པའི་ཕྱིར་ཏེ། དེ་འདྲའི་བདག་
འཛིན་དང་བདག་མེད་རྟོགས་ པའི་ ཤེས་རབ་གཉིས་འཛིན་སྟངས་
འགལ་བར་ཞུགས་ཤིང་། བདག་མེད་རྟོགས་པའི་ཤེས་རབ་རྒྱབ་
རྟེན་ཚད་མ་དང་བཅས་པའི་སྒོ་ནས་རང་གི་འཛིན་སྟངས་ཡུལ་ གྱི་
གནས་ལུགས་སུ་སོང་ཞིང་། བདག་འཛིན་འཛིན་སྟངས་ཡུལ་གྱི་
གནས་ལུགས་སུ་མ་ཞུགས་པའི་ཕྱིར། དེར་ཐལ། གང་ཟག་གི་
བདག་མེད་ཕྲ་མོ་དེ་སྟོང་གཞིའི་ཆོས་ཀྱི་གནས་ལུགས་སུ་གྲུབ་ཅིང་
ཚད་མས་ཀྱང་གྲུབ་ལ་གང་ཟག་གི་བདག་དེ་ཆོས་གང་གི་ངོ་བོར་མ་
གྲུབ་ཅིང་ཚད་མས་བསལ་བ་ཡིན་པའི་ཕྱིར་ཏེ། རྣམ་འགྲེལ་ལས།
འགྲིབ་དང་ཕུལ་བྱུང་བརྟེན་པ་ཀུན། །མི་མཐུན་ཕྱོགས་དང་བཅས་
ཉིད་ཕྱིར། །དེ་གོམས་པ་ལས་བདག་འགྱུར་བས། །ལ་ལ་ཟག་པ་ཟད་
པར་འགྱུར། །ཞེས་དང་། གང་ལ་རྒྱབ་རྟེན་ཚད་མ་ཡོད། །དེ་ནི་
གཞན་ལ་གནོད་བྱེད་ཡིན། ། ཞེས་དང༌། དེ་ཉིད་རྣམ་པ་རྗེས་་་་
ཐོགས་ཅན། ། ལེགས་བསྒོམ་ཡང་དག་ལྟ་བ་ཡིས། ། སྲེད་པ་རྗེས་་་་
འབྲང་བཅས་འཇོམས་བྱེད། །ཅེས་གསུངས་པའི་ཕྱིར། མ་ཁྱབ་
མཚམས་ལ་རྟགས་གྲུབ་སྟེ། གང་ཟག་གི་བདག་མེད་ཕྲ་མོ་རྟོགས་པ་
ལ་ཆོས་ཀྱི་བདག་མེད་རྟོགས་མི་དགོས་པའི་ཕྱིར་དང་། བདག་མེད་
ཕྲ་མོ་གཉིས་འགལ་བའི་ཕྱིར་ཏེ། འདི་ཉིད་ལས། ཆོས་ཀྱི་བདག་
འཛིན་ཟད་ན་གང་ཟག་གི་བདག་འཛིན་ལྡོག་ཀྱང་ཆོས་ཀྱི་བདག་
578



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འཛིན་མ་ཟད་ན་གང་ཟག་གི་བདག་འཛིན་མི་ལྡོག་པ་མ་ཡིན་པས།
ཞེས་གསུངས་པའི་ཕྱིར། གཞན་ཡང་འཁོར་བ་སྤོང་བ་ལ་འཁོར་རྩ་
ཆོས་ཀྱི་བདག་འཛིན་སྤོང་མི་དགོས་པར་ཐལ། ཐར་བ་ཐོབ་པ་ལ་
དེ་སྤོང་མི་དགོས་པའི་ཕྱིར་ཏེ། ཆོས་ཀྱི་བདག་མེད་མ་སྒོམ་པར་
གང་ཟག་གི་བདག་མེད་ཕྲ་མོ་སྒོམ་པས་ཀྱང་གང་ཟག་གི་བདག་་་་
འཛིན་སྤོང་ནུས་པ་གང་ཞིག གང་ཟག་གི་བདག་འཛིན་སྤངས་ན་
ཉོན་མོངས་པ་རྣམས་དང་འཁོར་བ་སོགས་སྤངས་པའི་ཐར་བ་ཐོབ་
པར་འགྱུར་བའི་ཕྱིར། དང་བོ་གྲུབ་སྟེ། དེ་དེ་དང་འཛིན་སྟངས་
འགལ་བའི་སྒོ་ནས་དེའི་གཉེན་པོ་བྱེད་པའི་ཕྱིར་ཏེ། རྣམ་འགྲེལ་
ལས། དེ་བདེན་ཐ་དད་བདག་ཉིད་ཀྱིས། །ཞེས་དང༌། སྟོང་ཉིད་
ལྟ་དང་དེ་འགལ་ཕྱིར། །དེ་ཡི་རང་བཞིན་ཉེས་ཀུན་དང་། །འགལ་
བར་རབ་ཏུ་གྲུབ་པ་ཡིན། ། ཞེས་དང༌། གཉེན་པོ་ཕྱོགས་དང་་་་
འབྲེལ་བ་ན། །ལྡོག་པ་དག་ཀྱང་མཐོང་ཕྱིར་རོ། །ཞེས་གསུངས་པའི་
ཕྱིར། རྟགས་གསུམ་པ་གྲུབ་སྟེ། འཇིག་ལྟ་དེ་ཉོན་མོངས་པ་་་
གཞན་དང་། འཁོར་བ་སོགས་ཀྱི་རྩ་བ་ཡིན་པས། དེ་སྤངས་ན་
གཞན་རྣམས་ཀྱང་སྤངས་པའི་ཐར་བ་ཐོབ་པར་འགྱུར་བའི་ཕྱིར་ཏེ།
དཔེར་ན་ཤིང་རྩ་བ་ནས་བཅད་ན་ཡལ་ག་དང་ལོ་མའི་ཚོགས་སྐམ་
པར་འགྱུར་བ་བཞིན་ཡིན་པའི་ཕྱིར་ཏེ། མདོ་ལས། ཞི་བའི་བློ་
གྲོས་འདི་ལྟ་སྟེ། ཤིང་རྩ་བ་ནས་བཅད་ན་ཡལ་ག་དང་ལོ་མ་དང་
ཡལ་ག་ཕྲ་མོ་ཐམས་ ཅད་སྐམ་པར་འགྱུར་རོ། ། ཞི་བའི་བློ་གྲོས་དེ་
579



བྱང་ཆུབ་ལོ་མ་དཔེ་ཚོགས།
བཞིན་དུ་འཇིག་ཚོགས་ལ་ལྟ་བ་ཉེ་བར་ཞི་ནའང་། ཉོན་མོངས་པ་
དང་ཉེ་བའི་ཉོན་མོངས་པ་ཐམས་ཅད་ཞི་བར་འགྱུར་རོ། །ཞེས་དང་།
རྣམ་འགྲེལ་ལས། གལ་ཏེ་འཇིག་ཚོགས་ལྟ་བྲལ་ཕྱིར། །ལམ་དང་
བོར་ནི་སྲེད་མེད་འགྱུར། །ལྷན་ཅིག་སྐྱེས་པ་མ་སྤངས་ཕྱིར། །སྤངས་
ནའང་སྲིད་པ་ག་ལ་ཡོད། །ཅེས་དང༌། ཉེ་ཀུན་དེ་ཡི་རྩ་བ་ཅན། །
དེ་ཡང་འཇིག་ཚོགས་ལྟ་བ་ཡིན། །ཞེས་སོགས་དང་། བདག་ཡོད་
ན་ནི་གཞན་དུ་ཤེས། །བདག་གཞན་ཆ་ལས་འཛིན་དང་སྡང་། །འདི་
དག་དང་ནི་ཡོངས་འབྲེལ་ལས། ། ཉེས་པ་ཐམས་ཅད་འབྱུང་བར་
འགྱུར། །ཞེས་དང་། སྟོང་ཉིད་ལྟ་བས་གྲོལ་པར་འགྱུར། ། སྒོམ་པ་
ལྷག་མ་དེ་དོན་ཡིན། །ཞེས་དང་། དེ་ཕྱིར་གྲོལ་འདོད་ཐོགས་མེད་
པའི། །རྒྱུ་ཅན་རིགས་མཐུན་ས་བོན་ལས། །བྱུང་བའི་འཇིག་ཚོགས་
ལྟ་བ་དག། རྩ་བ་ཉིད་ནས་དབྱུང་བར་གྱིས། །ཞེས་གསུངས་པའི་
ཕྱིར། །ལེགས་པར་མདོར་བསྡུས་ཏེ་བཤད་ཟིན་ཏོ། །
གཉིས་པ་ཡུམ་གསུམ་གནོད་འཇོམས་དང་འགལ་ཡང་སྐྱོན་
མེད་ཚུལ་འཆད་པར། གལ་ཏེ་ངོ་བོ་དང་ཁྱད་པར་དུ་བཏགས་པ་
དང༌། ཞེས་པ་ནས། སྔོན་གྱི་ཡི་གེ་རྙིང་བ་རྣམས་ལས་དཾཥཱ་སེ་
ནས་ མཛད་ པར་ གྲགས་ པ་ ལྟར་ ཡིན་ ནོ། ། ཞེས་ པའི་ བར་ བྱུང་།
འདིར་ཀུན་མཁྱེན་དོལ་བོ་བ་རྗེས་འབྲངས་དག་ན་རེ། གཞན་་་
དབང་སྟོང་གཞིར་བྱས་ནས་དེ་བདག་གཉིས་ཀྱིས་སྟོང་བའི་མེད་་་་
དགག་ ཡོངས་ གྲུབ་ དང༌ ཆོས་ ཉིད་ བྱེད་ པ་ མི་ འཐད་ པར་ ཐལ།
，-
，
580



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡོངས་གྲུབ་སྟོང་གཞིར་བྱས་ནས་དེ་ཀུན་བཏགས་དང་གཞན་དབང་
གཉིས་མ་ཡིན་པའི་ཚུལ་གྱིས་སྟོང་བར་བྱེད་དགོས་པའི་ཕྱིར། དེར་
ཐལ། དེ་ལྟར་དུ་ཡུམ་གསུམ་གནོད་འཇོམས་ལས་བཤད་པའི་ཕྱིར་
ན་མ་ཁྱབ། རྟགས་གྲུབ་སྟེ། མདོ་ལས། དེ་ལ་མིག་ནི་མིག་གིས་
སྟོང་ཞེས་ སོགས་ཀྱིས་ དོན་བཤད་པ་ན། ཡུམ་གསུམ་གནོད་་་་་་
འཇོམས་ལས། དེ་ལ་མིག་ཅེས་བྱ་བ་ནི་ཆོས་ཉིད་ཀྱི་མིག་གོ། མིག་
གིས་ ཞེས་ པ་ནི་ཀུན་བཏགས་པ་དང་རྣམ་པར་དག་པའི་མིག་གོ།
སྟོང་ཞེས་བྱ་བ་ནི་བྲལ་ཞེས་བྱ་བའི་ཐ་ཚིག་གོ། དེ་བཞིན་དུ་རྣ་བ་སྣ་
བས་སྟོང་ངོ་ཞེས་བྱ་བ་ལ་སོགས་པ་ལ་ཡང་སྦྱར་བར་བྱའོ། །ཞེས་
གསུངས་པའི་ཕྱིར། དེས་ན་གནོད་འཇོམས་དང་ཁྱེད་དག་གི་སྟོང་
ཚུལ་དེ་མི་འཐད་པར་ཐལ། སྟོང་གཞི་ཆོས་ཅན་དེ་བདག་འཛིན་
གཉིས་ཀྱིས་བདག་གཉིས་སུ་སྒྲོ་འདོགས་པ་ལྟར་གྱི་སྟོང་པར་གཏན་ལ་
ཡང་འབེབས་ཤིང་སྒོམ་ཡང་དགོས་པའི་ཕྱིར། གསུང་རབ་ལ་ཐོས་
བསམ་སྒོམ་གསུམ་བྱེད་པ་ཉོན་མོངས་སོགས་སྤོང་ཕྱིར་ཡིན་པ་གང་
ཞིག དེ་སྤོང་བ་ལ་བདག་འཛིན་གཉིས་ཅི་རིགས་ཀྱིས་བཟུང་བ་
ལྟར་མེད་པར་སྒོམ་དགོས་པའི་ཕྱིར། དང་པོ་གྲུབ་སྟེ། མདོ་ལས།
སྟོང་བ་ཞི་བ་སྐྱེ་བ་མེད་པའི་ཚུལ། །ཞེས་སོགས་དང་། མདོ་སྡེ་རྒྱན་
ལས། སྡེ་སྣོད་དག་ནི་གསུམ་མམ་གཉིས་ཀྱང་རུང་། །བསྡུས་པའི་
ཕྱིར་ན་རྒྱུ་ནི་དགུར་འདོད་དེ། །དེ་ནི་བག་ཆགས་རྟོགས་ཀྱང་ཞི་བ་
དང་། །རབ་ཏུ་རྟོགས་པས་རྣམ་པར་གྲོལ་བར་བྱེད། །ཅེས་དང་།
581



+
བྱང་ཆུབ་ལོ་མ་དཔེ་ཚོགས།
འདི་ན་དང་པོར་ཐོས་ལ་བརྟེན་ནས་ཚུལ་བཞིན་ཡིད་པ་བྱེད་པ་
འབྱུང་། །ཞེས་སོགས་དང༌། རྒྱུད་བླ་མ་ལས། ཁྲིམས་ཀྱིས་མཐོ་
རིས་སྒོམ་པས་ཉོན་མོངས་སྤོང་བྱེད་ལ། །ཤེས་རབ་ཉོན་མོངས་ཤེས་
བྱ་ཀུན་སྤོང་དེ་ཡི་ཕྱིར། །འདི་མཆོག་ཉིད་དེ་དེ་ཡི་རྒྱུ་ནི་འདི་ཐོབ་
ཡིན། །ཞེས་དང༌། འཁོར་གསུམ་རྣམ་པར་རྟོག་པ་གང༌། །དེ་ནི་
ཤེས་བྱའི་སྒྲིབ་པར་འདོད། ། སེར་སྣ་ལ་སོགས་རྣམ་རྟོག་གང་། །དེ་
ནི་ཉོན་མོངས་སྒྲིབ་པར་འདོད། །ཤེས་རབ་ལས་གཞན་དེ་དག་ནི། །
སྤོང་རྒྱུ་གཞན་མེད་དེ་ཡི་ཕྱིར། ། ཤེས་རབ་མཆོག་ཡིན་དེ་བཞི་ནི། །
ཐོས་པས་དེ་ཕྱིར་ཐོས་བ་མཆོག། ཅེས་དང༌། གང་ཞིག་དོན་ལྡན་
ཆོས་དང་ཉེར་འབྲེལ་ཞིང་། ། ཁམས་གསུམ་ཀུན་ནས་ཉོན་མོངས་་
སྤོང་བྱེད་གསུངས། །ཞེས་སོགས་གསུངས་པའི་ཕྱིར། རྟགས་་་་་
གཉིས་པ་གྲུབ་སྟེ། བདག་འཛིན་དེའི་ཞེན་ཡུལ་མེད་པ་ཡུལ་མངོན་
སུམ་དུ་རྟོགས་པའི་སྒོ་ནས་སུན་མ་ཕྱུང་བར་ཕྱིའི་ཚུལ་ཙམ་བཅོས་པ་
དང་ཚེར་མ་དབྱུང་བ་ལྟར་སོགས་བྱ་བ་མི་ཐུབ་པའི་ཕྱིར། དཔེར་
ན་ཐག་པ་སྦྲུལ་དུ་འཁྲུལ་ནས་སྐྲག་པ་སེལ་བ་ལ་ཐག་པ་སྟོང་གཞིར་
བྱས་ནས་སྦྲུལ་མེད་པར་བསྟན་དགོས་གླང་ཆེན་མེད་པར་བསྟན་ཀྱང་
དེ་མི་སེལ་བ་བཞིན་ཡིན་པའི་ཕྱིར། རྣམ་འགྲེལ་ལས། འདི་ཡུལ་
སུན་ཕྱུང་མེད་པར་ནི། །དེ་སྤོང་བ་ནི་ནུས་མ་ཡིན། །ཡོན་ཏན་སྐྱོན་
དང་རྗེས་འབྲེལ་བའི། །འདོད་དང་སྡང་སོགས་སྤོང་བ་ནི། །དེ་དག་
ཡུལ་ལ་མ་མཐོང་བས། །ཡིན་གྱི་ཕྱི་ཚུལ་དག་གིས་མིན། །ཞེས་དང་།
582



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འདོད་ཆགས་ཁོང་ཁྲོ་ཕན་ཚུན་དུ། །ཐ་དད་ན་ཡང་གནོད་མ་ཡིན། །
བྱམས་སོགས་རྨོངས་དང་འགལ་མེད་ཕྱིར། ། ཤིན་ ཏུ་ཉེས་པ་ཚར་
གཅོད་མིན། །ཞེས་དང་། མདོ་ལས། ཐུབ་རྣམས་སྡིག་པ་ཆུ་ཡིས་
མི་འཁྲུ་ཞིང་། །ཞེས་སོགས་དང་། འཇུག་པ་ལས། འདི་ན་གླང་
ཆེན་མེད་ཅེས་དོགས་བསལ་ཏེ། །སྦྲུལ་གྱི་འཇིགས་པ་སྤོང་བར་བྱེད་
པ་ནི། །ཀྱེ་མ་གཞན་གྱིས་གནམ་པོར་འགྱུར་ཉིད་དོ། ། ཞེས་དང་།
འདི་ཉིད་ལས། དེ་ལ་རྣའ་འབྱོར་སྤྱོད་པ་དང་དབུ་མ་བ་སུའི་་་
ལུགས་ལ་ཡང་། ཞེས་པ་ནས། བརྗོད་དུ་མི་རུང་བ་བཞིན་དུ།
ཞེས་གསུངས་པའི་ཕྱིར། གཞན་ཡང་། ཁྱེད་ཀྱི་གཞན་སྟོང་དེ་མི་
འཐད་ པར་ ཐལ། དེ་ སྟོང་ཚུལ་ ཀུན་ གྱི་ ཐ་ ཤལ་ ཡིན་ པའི་ ཕྱིར།
ལང་གཤེགས་ལས། གཅིག་གིས་ གཅིག་ སྟོང་བ་ཉིད་གང་ཞེ་ན།
འདི་ལྟ་སྟེ། གང་ན་ཅི་མེད་པ་དེ་ནི། དེས་སྟོང་ཞེས་བྱའོ། །ཞེས་
པ་ནས། བློ་གྲོས་ཆེན་པོ་དེ་བཞིན་དུ་ཆོས་ཐམས་ཅད་ཀྱི་རང་སྤྱིའི་
མཚན་ཉིད་གཅིག་ལ་གཅིག་མེད་དེ། དེའི་ཕྱིར་གཅིག་གིས་གཅིག་
སྟོང་བ་ཉིད་ཅེས་བྱའོ། །བློ་གྲོས་ཆེན་པོ་གཅིག་གིས་གཅིག་སྟོང་བ་
ཉིད་འདི་ནི་ཀུན་ཐ་ཤལ་ཏེ། དེ་ནི་ཁྱོད་ཀྱིས་ཡོངས་སུ་སྤང་བར་
བྱའོ། །ཞེས་གསུངས་པའི་ཕྱིར། འདི་ཉིད་ལས་ཀྱང༌། དེས་ན་
དབུས་མཐའི་འགྲེལ་བཤད་ལས་ཀྱང་གཙུག་ལག་ཁང་དགེ་སློང་ལ་
སོགས་པས་སྟོང་བ་ལྟར་མིན་གྱི་ཐག་པ་སྦྲུལ་གྱིས་སྟོང་བ་ལྟར་ཡིན་
པར་གསུངས་ཏེ། ཆོས་བདག་གིས་སྟོང་ཚུལ་གཞན་དེ་ལྟར་རོ། །
583
4-



བྱང་ཆུབ་ལོ་མ་དཔེ་ཚོགས།
ཞེས་ གསུངས་ པའི་ཕྱིར། གཞན་ཡང་། གནོད་འཇོམས་ལས་་་་
འཕགས་པའི་མཉམ་བཞག་གི་དོན་ཡོད་པ་དེ་དོན་དམ་པར་ཡོད་པའི་
དོན་དུ་བཤད་པ་དང༌། གཞན་དབང་ཡོངས་གྲུབ་གཉིས་ཀ་རིགས་
པས་དཔྱད་བཟོད་འགོག་པའང་མི་འཐད་པར་ཐལ། གཞན་་་་་
དབང་འཕགས་པའི་མཉམ་བཞག་གི་ངོར་མེད་ཀྱང་དོན་དམ་པར་
ཡོད་པའི་ཕྱིར། དེར་ཐལ། དང་བོ་གང་ཞིག ཕྱི་མ་ཡིན་པའི་
ཕྱིར། དང་བོ་མ་གྲུབ་ན། དེ་ཆོས་ཅན། དོན་དམ་པར་ཐལ།
དོན་དམ་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་ཡིན་པའི་ཕྱིར་ཏེ།
འཕགས་ པའི་ མཉམ་ བཞག་ ཡེ་ ཤེས་ ཀྱི་ རྙེད་ དོན་ ཡིན་ པའི་ ཕྱིར།
རྟགས་ཁས། གཉིས་པ་གྲུབ་སྟེ། གཞན་དབང་དོན་དམ་པར་མ་
གྲུབ་པར་ལྟ་བ་སྐུར་འདེབས་ཡིན་པའི་ཕྱིར་ཏེ། དགོངས་འགྲེལ་
ལས། དོན་དམ་ཡང་དག་འཕགས་འདི་ལྟར་གཞན་གྱི་དབང་གི་
མཚན་ཉིད་དང་ཡོངས་སུ་གྲུབ་པའི་མཚན་ཉིད་ཡོད་ན་ནི། ཞེས་
སོགས་གསུངས་པའི་ཕྱིར་དང་། འདི་ཉིད་ལས་ཀྱང་། གནོད་
འཇོམས་ལས་འཕགས་པའི་མཉམ་བཞག་གི་དོན་ཡོད་པ་ཙམ་ལ་དོན་
དམ་པར་ཡོད་ཅེས་བཤད་ཀྱང་ཞེས་པ་ནས། དོན་དམ་པར་ཡོད་
མེད་རྩོད་པའི་དོན་དམ་པར་ཡོད་པ་དེ་ག་ལ་ཡིན། ཞེས་གསུངས་
པའི་ཕྱིར། བསྡུ་བ་རྣམ་འགྲེལ་སོགས་ཀྱིས་ལེགས་པར་བཤད་ཟིན་
པ་ལྟར་རོ། །དེས་ན་གནོད་འཇོམས་དབྱིག་གཉེན་གྱིས་མཛད་པ་མ་
ཡིན་ཡང་གནོད་པ་ཅན་ཡིན་པས་དེ་དང་འགལ་ཡང་སྐྱོན་མེད་པར་
584



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཐལ། འདིས་ཉི་ཁྲི་རྣམ་འགྲེལ་ལ་ཁ་འཕངས་པ་དང་རྣམ་བཤད་
རིགས་པ་དང་བཤད་ཚུལ་མི་མཐུན་པའི་ཕྱིར་ཏེ། འདི་ཉིད་ལས།
ཡུམ་གྱི་མདོ་ཉིད་ལས་ཞེས་པ་ནས། དབྱིག་གཉེན་གྱིས་མཛད་པ་མ་
ཡིན་ལ་ཞེས་གསུངས་པའི་ཕྱིར། འདི་མཛད་པ་བོ་ཡོད་དེ། ཡུལ་
ཁ་ཆེ་བའི་དཾཥཱ་སེ་ནས་ མཛད་ པར་ གྲགས་པ་ལྟར་ ཡིན་ པའི་ཕྱིར།
འདི་ཉིད་ལས། སྔོན་གྱི་ཡི་གེ་རྙིང་བ་རྣམས་ལས་དཾཥཱ་སེ་ནས་་་་
མཛད་ པར་ གྲགས་ པ་ ལྟར་ ཡིན་ ནོ། ། ཞེས་ གསུངས་ པའི་ ཕྱིར།
གཞན་ཕལ་ཆེར་སྔར་ཡང་བཤད་ཅིང་དཀའ་བའི་གནད་རྣམས་་་་་
ལེགས་པར་བཤད་ཟིན་ཏོ། །
འདིར་སྨྲས་པ། འཕགས་ཡུལ་པཎ་ཆེན་ཉེས་བཤད་གསུངས་
འབྱིན་ན། །བོད་རྒན་བླུན་པོས་ཉེས་པར་མི་བཤད་ཅི། །འོད་སྟོང་
ཅན་ངོར་མུན་པ་འབྱུང་སྲིད་ན། །ར་རི་ལྡན་པས་མུན་པ་སྤྲོ་བར་
འོས། ། ཕྲ་ཞིབ་རྣམ་དཔྱོད་ལས་བྱུང་ལེགས་བཤད་ཀྱིས། ། ཉེས་་་་་
བཤད་ཀུན་བཅོམ་དཀའ་གནད་གསལ་བྱས་ནས། །སྟོན་སླད་དབང་
ཕྱོགས་ལས་ཐོན་འོད་ནོར་གྱིས། ། རྒྱུ་སྐར་ཀུན་བཅོམ་གཟུགས་སྣང་
གསལ་བར་བྱེད། །སྙིང་མུན་འཐིབ་པོར་རྟག་ཆད་གཡང་ས་ཆེར། །
རྒྱུག་པའི་འགྲོ་རྣམས་ལེགས་པའི་ལམ་དྲང་བོར། ། སྟོན་མཛད་ཆོས་
ཀྱི་སྣང་ཅན་དམ་པ་ཀྱེ། །རྫོགས་སངས་རྒྱས་ཀུན་འདུས་ན་ཁྱོད་ཀྱི་
དཔེ། །ཞེས་པ་བར་སྐབས་ཀྱི་ཚིགས་སུ་བཅད་པའོ། ། ། །
གསུམ་པ་དེས་དྲང་ངེས་ཇི་ལྟར་འབྱེད་པའི་ཚུལ་བཤད་པ་ལ།
585



བྱང་ཆུབ་ལོ་མ་དཔེ་ཚོགས།
འདི་ཉིད་ལས། དངོས་པོའི་དེ་ཁོ་ན་ཉིད་སློབ་དཔོན་སྐུ་མཆེད་ཀྱིས་
བཀྲལ་བའི་ཚུལ་དེ་ལྟར་བྱས་ན། ཞེས་པ་ནས། དབུ་མའི་སྐབས་
སུ་བཤད་པར་བྱའོ། ། ཞེས་པའི་གཞུང་འདི་བྱུང་། འདིར་མཐའ་
དཔྱད་པ་ལ་དགག་བཞག་སྤངས་གསུམ། དང་བོ་ལ་ཁ་ཅིག་ན་རེ།
འདིར་བསྟན་འཁོར་ལོ་དང་བོའི་བརྗོད་བྱ་དང་དགོངས་པ་འགལ།
འདིར་བསྟན་འཁོར་ལོ་བར་པའི་བརྗོད་བྱ་དང་དགོངས་པ་མི་འགལ་
ཡང་དེའི་སྒྲས་ཟིན་གྱི་བརྗོད་བྱ་ཡིན་ན་མེད་པས་ཁྱབ་སྟེ། ཆོས་
ཐམས་ཅད་དོན་དམ་པར་མ་གྲུབ་པར་སྒྲས་ཟིན་ལ་ སྟོན་པའི་ཕྱིར་
ཟེར་ན། འོ་ན། དགོངས་འགྲེལ་ལས། འཕགས་པའི་བདེན་པ་
བཞིའི་རྣམ་པ་བསྟན་པའི། ཞེས་གསུངས་པ་མི་འཐད་པར་ཐལ།
འདིར་བསྟན་འཁོར་ལོ་དང་བོ་དེ་བརྗོད་བྱ་བདེན་བཞི་ལ་བརྩམས་
ནས་སྟོན་པ་མ་ཡིན་པའི་ཕྱིར། དེར་ཐལ། དེས་བདེན་བཞི་ཁྱད་
གཞིར་བཟུང་ནས་སྟོན་པ་མ་ཡིན་པའི་ཕྱིར་ཏེ། དེས་བདེན་བཞི་མི་
སྟོན་པའི་ཕྱིར་ཏེ། དེས་དེ་མ་བརྗོད་པའི་ཕྱིར། དེ་དེའི་བརྗོད་བྱ་
མ་ཡིན་པའི་ཕྱིར། གཞན་ཡང་། དེའི་དགོངས་པ་ཡིན་ན་དེའི་
བརྗོད་བྱ་ཡིན་མི་དགོས་པར་ཐལ། དམ་བཅའ་འཐད་པའི་ཕྱིར།
འདོད་ན། ཐུབ་པའི་གསུང་རབ་རྣམས་བཞེད་དོན་གྱི་བརྗོད་བྱ་
ཅན་མ་ཡིན་པར་ཐལ། འདོད་པའི་ཕྱིར། འདོད་ན། རྣམ་
བཤད་རིགས་པ་ལས། དོན་མེད་དོན་ལོག་དོན་དང་ལྡན། །ཞེས་
གསུངས་པ་མི་འཐད་པར་ཐལ། ཐུབ་པའི་བཀའ་རྣམས་བརྗོད་
586



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བྱའི་དོན་ཅན་དང་། ཕྱི་རོལ་བའི་ཐུན་མོང་མ་ཡིན་པའི་བསྟན་
བཅོས་རྣམས་དོན་མེད་དང་དོན་ལོག་པར་སྟོན་པའི་བསྟན་བཅོས་མ་
ཡིན་པའི་ཕྱིར། གཞན་ཡང་། གཞན་དག་ན་རེ། འདི་་་་་
བསྟན་འཁོར་ལོ་བར་བས་ཆོས་ཐམས་ཅད་རེ་རེ་ནས་བདེན་མེད་དུ་
སྒྲས་ཟིན་ལ་བསྟན་ཀྱང་དེའི་སྒྲས་ཟིན་ལ་མེད་པས་ཁྱབ་པ་མི་འཐད་
པར་ཐལ། ཆོས་ཁམས་བདག་མེད་ཡོད་པའི་ཕྱིར། རྟགས་སླ།
མ་ཁྱབ་ན། དེ་ཆོས་ཅན། མེད་པར་ཐལ། འདིར་བསྟན་་་་་
འཁོར་ལོ་བར་བའི་སྒྲས་ཟིན་གྱི་བརྗོད་བྱ་ཡིན་པའི་ཕྱིར། འཁོར་
གསུམ་ག་སོང་། བྱས་པ་ལ་ཁོ་ན་རེ། དེས་ཆོས་ཐམས་ཅད་བདེན་
མེད་དུ་བསྟན་པར་ཐལ། དེས་ཆོས་ཐམས་ཅད་བདེན་པར་ཡོད་
མེད་མ་ཕྱེ་བར་ཆོས་ཐམས་ཅད་དོན་དམ་པའི་ངོ་བོ་ཉིད་མེད་པར་
བཤད་པའི་ཕྱིར་ཏེ། འདི་ཉིད་ལས། མ་ཕྱེ་བར་ཆོས་ཐམས་ཅད་
དོན་དམ་པར་ངོ་བོ་ཉིད་མེད་པར་འཆད་པ་ཡུམ་གྱི་མདོའི་དོན་ཡིན་
ཡང་། ཞེས་གསུངས་པའི་ཕྱིར་ན་མ་ཁྱབ་སྟེ། དེས་ཆོས་ཐམས་
ཅད་བདེན་པར་ཡོད་མེད་མ་ཕྱེ་བར་ཐལ་འགྱུར་བའི་འདོད་པ་ལྟར་
གྱི་དོན་དམ་པར་མེད་པར་བཤད་པ་ཡུམ་གྱི་མདོའི་དོན་ཡིན་ཡང་
ཞེས་པའི་དོན་ཡིན་པའི་ཕྱིར། བྱས་པ་ལ་ཁོ་ན་རེ། འོ་ན། མདོ་
དེས་ ཆོས་ ཐམས་ ཅད་ དོན་ དམ་ པར་ མེད་ པར་ བསྟན་ པར་ ཐལ།
ཐལ་འགྱུར་བའི་འདོད་ པ་ ལྟར་ གྱི་དེ་ བསྟན་པའི་ ཕྱིར་ན་མ་ཁྱབ།
བྱས་པ་ལ་ཁྱབ་པར་ཐལ། ཐལ་འགྱུར་བའི་འདོད་པ་ལྟར་གྱི་དོན་
587



བྱང་ཆུབ་ལོ་མ་དཔེ་ཚོགས།
དམ་པར་མེད་ན་དོན་དམ་པར་མེད་དགོས་པའི་ཕྱིར་ན་ཡང་མ་ཁྱབ།
རྟགས་གྲུབ་སྟེ། དེ་ལྟར་མེད་ན་མེད་དགོས་པའི་ཕྱིར། འོ་ན།
ཁོ་རང་ལ། ཐལ་འགྱུར་བའི་འདོད་པ་ལྟར་གྱི་ཀུན་བཏགས་རང་
མཚན་གྱིས་མེད་ན། དེ་སྐབས་འདིར་ཀུན་བཏགས་རང་མཚན་
གྱིས་མེད་པའི་དོན་དུ་ཁས་ལེན་རིགས་པར་ཐལ། ཀུན་བཏགས་
དེའི་འདོད་པ་ལྟར་གྱི་རང་མཚད་ གྱིས་མེད་ན་ཀུན་བཏགས་རང་
མཚན་གྱིས་མེད་དགོས་པའི་ཕྱིར། ཁྱབ་པ་འགྲིག རྟགས་གྲུབ་
ཅིང་། འདོད་མི་ནུས་ཏེ། དེ་ལྟར་མེད་ན། ཀུན་བཏགས་མེད་
དགོས་པའི་ཕྱིར་ཏེ། ཀུན་བཏགས་རང་ངོས་ནས་མེད་ན་ཀུན་་་་
བཏགས་མེད་དགོས་པའི་ཕྱིར་ཏེ། རང་ངོས་ནས་མ་གྲུབ་པའི་ཆོས་
མེད་པའི་ཕྱིར། ཟེར་བའི་རྩོད་ལུགས་འདི་རྣམ་དཔྱོད་ཕྲ་ཞིང་
ལེགས་སོ། །བླུན་པོ་ཁ་ཅིག་ན་རེ། འདི་ཉིད་ལས། དང་བོར་ཝ་
ར་ཎཱ་སིར་ཕུང་སོགས་ཀྱི་ཆོས་ལ་ཉུང་ཤོས་ཤིག་མ་གཏོགས་བདེན་
པར་གྲུབ་པ་མ་བཀག་ཅིང་བདེན་པར་ཡོད་པ་མང་དུ་གསུངས་པའི་
སྐོར་གཅིག་གོ། ཞེས་པ་ཐལ་འགྱུར་བའི་གྲུབ་མཐའ་ཤོར་བ་ཡིན་
ཟེར། ཡང་ཁ་ཅིག་དེ་བཀག་ནས་གཟུགས་སོགས་ནས་འཕགས་
ལམ་ལན་ལག་གི་བར་གྱི་ནང་ནས་ཆོས་ཁམས་དང་ཆོས་ཀྱི་སྐྱེ་མཆེད་
འདུས་མ་བྱས་ཀྱི་ནམ་མཁའ་ལ་སོགས་པ་ཉུང་ཤོས་གཅིག་བདེན་མེད་
དུ་བསྟན་པ་མ་གཏོགས་ཕུང་སོགས་འདུས་བྱས་ལ་བདེན་གྲུབ་མ་
བཀག་ཅིང་བདེན་པར་ཡོད་པ་མང་དུ་གསུངས་པ་ལུང་དེའི་དོན་དུ་
588



—
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བྱེད་པ་གཉིས་ཀ་མི་འཐད་པར་ཐལ། སྔ་མ་ནི་བླུན་པོ་སྙིང་ཁམས་
ཅན་གྱི་ཚིག་དང་། ཕྱི་མ་ཁྱོད་ཀྱི་དེ་ཡང་དོན་མ་ཡིན་པའི་ཕྱིར་ཏེ།
ལུང་དེས་འདིར་བསྟན་འཁོར་ལོ་དང་བོར་གཟུགས་ནས་འཕགས་
ལམ་ཡན་ལག་གི་བར་གྱི་ཆོས་ཉུང་ཤོས་དེ་ཀ་ཙམ་ཞིག་སོ་སོར་ཕྱེ་ནས་
བསྟན་པ་མ་གཏོགས་འདིར་བསྟན་འཁོར་ལོ་བར་མཐའ་གཉིས་་་་
བཞིན་དུ་ཆོས་མང་བོ་སོ་སོར་ཕྱེ་ནས་མ་བསྟན་ལ། གཟུགས་ནས་
འཕགས་ལམ་ཡན་ལག་གི་བར་གྱི་བསྟན་ཚུལ་ཡང་དེ་གང་ལ་ཡང་
བདེན་གྲུབ་དངོས་སུ་བཀག་ཅིང་། སེམས་ཙམ་པའི་འདོད་པའི་
ཐུན་མོང་མ་ཡིན་པའི་བདེན་གྲུབ་མང་དུ་གསུངས་ཞེས་པའི་དོན་ཡིན
པའི་ཕྱིར། དེར་ཐལ། འདི་ཉིད་ལས། དང་བོར་ཝ་ར་ཎ་སིར་
གང་ཟག་གི་བདག་མེད་གསུངས་ཤིང་ཕུང་བོ་ལ་སོགས་པའི་ཆོས་ལ་
ཉུང་ཤོས་ཤིག་མ་གཏོགས་ཞེས་པས་ཕུང་སོགས་ཀྱི་ཆོས་ཉུང་ཤོས་སྔར་
བཤད་པ་དེ་འདྲ་ཞིག་མ་གཏོགས་སོ་སོར་ཕྱེ་ནས་མ་གསུངས་པར་
བསྟན་པ་གང་ཞིག འདི་ཉིད་ལས། བདེན་པར་གྲུབ་པ་མ་་་་་
བཀག་ཅིང་བདེན་པར་ཡོད་པ་མང་དུ་གསུངས་པའི་སྐོར་གཅིག་གོ།
ཞེས་པས། དེ་ལྟར་གང་བསྟན་ཐམས་ཅད་འདི་བ་ལྟར་ན་བདེན་
གྲུབ་ཏུ་སྟོན་པའི་སྐོར་རམ་སྡེ་ཚན་ནོ། །ཞེས་པའི་དོན་ཡིན་པའི་ཕྱིར།
དང་བོ་གྲུབ་སྟེ། དེའི་ཆེད་དུ་བྱ་བའི་གདུལ་བྱ་ཐེག་དམན་རིགས་
ཅན་དེ་དག་རྒྱ་ཆེར་སྤྲོས་པ་ལ་མི་དགའ་བས་ཆོས་ཐམས་ཅད་་་་་་
གཟུགས་ནས་འཕགས་ལམ་ཡན་ལག་གི་བར་ཙམ་དུ་བསྡུས་ནས་་་
589



བྱང་ཆུབ་ལོ་མ་དཔེ་ཚོགས།
བསྟན་པའི་ཕྱིར་ཏེ། དབང་བོ་དང་བློ་དང་ཁམས་དང་བསམ་པ་
དང་སྤྲོ་བ་དམན་པའི་གང་ཟག་གཅིག་ཐེག་དམན་གང་ཟག་དང་དེའི་
རིགས་ཅན་དུ་འཇོག་ལ། དེ་དག་དང་མཐུན་པར་བསྟན་པའི་ཆེད་
དུ་རྒྱ་ཆེར་མ་སྤྲོས་པར་བསྟན་པ་ཡིན་པའི་ཕྱིར། མདོ་ལས། ཉན་
ཐོས་ ཀྱི་ ཐེག་ པ་ ལ་ ཡང་ དག་ པར་ཞུགས་ པ་ རྣམས་ ལ་ ཞེས་ དང་།
འདི་ ཉིད་ལས། གདུལ་བྱ་ནི་ ཚིག་ གཉིས་ པས་ སོ། ། ཞེས་དང་།
ལང་གཤེགས་ལས། དེ་བཞིན་སངས་རྒྱས་སེམས་ཅན་ལ། །ཇི་ཙམ་
བཟོད་པའི་ཆོས་བསྟན་ཏོ། །ཞེས་གསུངས་པའི་ཕྱིར། གོང་གི་་༌་
རྟགས་གཉིས་པ་གྲུབ་སྟེ། འདིར་བསྟན་འཁོར་ལོ་དང་བོར་་་་་་་
གཟུགས་སོགས་མིང་རྟོག་གི་འཇུག་གཞིར་གནས་ཚོད་ཀྱི་དབང་གིས་
གྲུབ་པར་བསྟན་པ་གང་ཞིག དེ་ལྟར་གྲུབ་པ་དེ་འདི་བའི་ལུགས་ལ་
བདེན་གྲུབ་ཏུ་འགྲོ་བའི་ཕྱིར། དང་བོ་གྲུབ་སྟེ། དཔེར་ན་འདིར་
བསྟན་འཁོར་ལོ་དང་བོར་གཟུགས་ལ་སྐྱེ་བ་ཡོད་འཇིག་པ་ཡོད་ཅེས་
པ་ ལྟ་ བུའི་ བདེན་ གྲུབ་ རང་ མཚན་ སོགས་ ཚིག་ ལ་ མ་ ཐོན་ ཀྱང་།
གདུལ་བྱ་དེ་དག་གི་བསམ་པར་བདེན་གྲུབ་གཞིར་བཞག་ཡིན་པས་
སྐབས་ སྟོབས་གྱིས་བསྟན་པ་ལྟ་བུ་ཡིན་པའི་ཕྱིར་ཏེ། ལུང་དེས་
གཟུགས་སྐྱེ་བ་དང་འགག་པའི་ཐ་སྙད་ཀྱི་གཞིར་རང་མཚན་ནམ་
གནས་ཚོད་ཀྱིས་གྲུབ་པར་བསྟན་པའི་ཕྱིར་ཏེ། དེ་ལྟར་བསྟན་ཡང་
བསྟན་ཚུལ་མི་གསལ་འདིས་བསྟན་ཚུལ་ལ་མཁས་པའི་གང་ཟག་དག་
ཀྱང་རྩོད་པ་དང་ཐེ་ཚོམ་སྐྱེ་བ་ཡོད་པས་འདི་ལ་དྲི་བ་ཞུས་པ་དང་རྩོད་
590



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི་གནས་སུ་བཤད་པའི་ཕྱིར། མདོ་ལས། རྩོད་པའི་གཞིའི་
གནས་སུ་གྱུར་པ་ལགས། ཞེས་དང་། འདི་ཉིད་ལས། བཞི་བ་
ནི། དོན་དེ་ལྟར་ཡིན་སྟོན་པས་གསལ་བོར་མ་ཕྱེ་བས་དོན་ལ་མི་
མཐུན་པར་རྩོད་པའོ། །ཅི་ལ་དགོངས་ནས་སོགས་གསུངས་པའི་ཕྱིར།
གཉིས་པ་གྲུབ་སྟེ། གཟུགས་སོགས་མིང་རྟོག་གི་གཞིར་གནས་ཚོད་
ཀྱིས་གྲུབ་ན་གནས་ལུགས་སུ་གྲུབ་དགོས་པར་སྔར་བཤད་པ་རྣམས་
ལྟར་ཡིན་པའི་ཕྱིར། འདིས་མཚོན་ནས་སྤྲོ་ཚུལ་གཞན་ཡང་ཤེས་
པར་གྱིས། གཉིས་པ་རང་ལུགས་ནི། ཕྱི་རོལ་དོན་གྱི་དབང་དུ་
བྱས་པའི་གཟུགས་སོགས་སྐྱེ་མཆེད་ཡོད་པར་སྟོན་པའི་འདིར་བསྟན་
འཁོར་ལོ་དང་བོ་ཆོས་ཅན། དྲང་དོན་གྱི་མདོ་ཡིན་ཏེ། དགོངས་
གཞི་དགོས་པ་དངོས་ཟིན་ལ་གནོད་བྱེད་གསུམ་བསྟན་ནས་སྒྲས་ཟིན་
ལས་གཞན་དུ་དོན་དྲང་དགོས་ཀྱི་མདོ་ཡིན་པའི་ཕྱིར། མདོ་ལས།
བླ་ན་མཆིས་པ་སྐབས་མཆིས་པ་དྲང་བའི་དོན་ཞེས་དང་། འདི་
ཉིད་ལས། དང་བོ་ནི། བླ་ན་སྟེ་འདིའི་གོང་ན་ངེས་དོན་གཞན་
ཡོད་པའོ། །གཉིས་པ་ནི་འདིའི་དོན་ཇི་ལྟར་བསྟན་པ་ལྟར་ཁས་་་་
བླངས་པ་ལ་རྒོལ་བ་གཞན་གྱི་སྐྱོན་གྱི་སྐབས་མཆིས་བའོ། །གསུམ་པ་
ནི་འདིའི་དོན་གཞན་དུ་དྲང་དགོས་པའོ། ། ཞེས་གསུངས་པའི་ཕྱིར།
དེ་ཆོས་ཅན། ཁྱོད་ཀྱིས་ཕྱི་དོན་གྱི་གཟུགས་ སོགས་ཡོད་པར་་་་་
གསུངས་པའི་དགོངས་གཞི་ཡོད་དེ། རྣམ་ཤེས་དྲུག་གི་ས་བོན་གྱི་
ནུས་པ་དྲུག་ལས་རང་རང་གི་རྣམ་ཤེས་དྲུག་སྐྱེ་བ་ལ་དགོངས་ནས་
591



བྱང་ཆུབ་ལོ་མ་དཔེ་ཚོགས།
ནང་གི་སྐྱེ་མཆེད་དམིགས་སོགས་དྲུག་དང་། རྣམ་ཤེས་དྲུག་ལ་རང་
ཡུལ་གཟུགས་སོགས་སྣང་ཙམ་ལ་དགོངས་ནས་གཟུགས་སོགས་ཕྱིའི་
དོན་གྱིས་བསྡུས་པའི་སྐྱེ་མཆེད་དྲུག་ཡོད་པར་གསུངས་པའི་ཕྱིར་ཏེ།
ཉི་ཤུ་བ་ལས། རང་གི་ས་བོན་གང་ལས་སུ། །རྣམ་རིག་སྣང་བ་གང་
འབྱུང་བ། །དེ་དང་དེ་ཡི་སྐྱེ་མཆེད་ནི། །རྣམ་པ་གཉིས་སུ་ཐུབ་པས་
གསུངས། །ཞེས་གསུངས་པའི་ཕྱིར། དེ་ལྟར་གསུངས་པ་ལ་ཆོས་
ཅན། དགོས་པ་ཡོད་དེ། ཕྱིའི་གཟུགས་སོགས་དང་ནང་གི་མིག་
སོགས་ཀྱི་སྐྱེ་མཆེད་ལས་ལྟ་བ་དང་ཉན་པ་སོགས་ཀྱི་རྣམ་ཤེས་འབྱུང་
བར་བསྟན་པ་ན། དེ་དག་ལས་དོན་གཞན་པ་ལྟ་བ་པོ་སོགས་ཀྱི་
གང་ ཟག་ གི་བདག་ མེད་ པར་ རྟོགས་ པའི་ཆེད་ ཡིན་ པའི་ ཕྱིར་ཏེ།
དཔེར་ན་ལུས་འདི་སྐྱེ་བ་སྔ་ཕྱིར་འགྲོ་འོང་མེད་པ་དང་ལུས་འདི་ཀ་
ཙམ་བདག་ཡིན་པར་བསམས་ནས་སྐྱེ་བ་སྔ་ཕྱི་མེད་པར་འདོད་པའི་
རྒྱང་འཕེན་སོགས་ལ་ལས་འབྲས་ཀྱི་རྟེན་གཞིའི་གང་ཟག་ཙམ་བསྟན་
པའི་ཕྱིར་དུ་བར་སྲིད་ལ་དགོངས་ནས་རྫུས་ཏེ་འབྱུང་བའི་སེམས་ཅན་
ཡོད་དོ། །ཞེས་གསུངས་པ་བཞིན་ཡིན་པའི་ཕྱིར། ཉི་ ཤུ་བ་ལས།
གཟུགས་སོགས་སྐྱེ་མཆེད་ཡོད་པར་ནི། །དེས་འདུལ་བ་ཡི་སྐྱེ་བོ་ལ། །
དགོས་པའི་དབང་གིས་གསུངས་པ་ནི། །རྫུས་ཏེ་འབྱུང་བའི་སེམས་
ཅན་བཞིན། །ཞེས་དང་། འདི་ཉིད་ལས། དེ་ཡང་བདག་མེད་
པའི་དོན་གཏན་ལ་འབེབས་པའི་དབང་དུ་བྱས་པ་དེ། དང་བོར་ཝ་
ར་ཎ་སིར་གང་ཟག་གི་བདག་མེད་གསུངས་ཤིང་། ཞེས་གསུངས་
592



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པའི་ཕྱིར། དེ་ཆོས་ཅན། ཁྱོད་ཀྱི་དངོས་ཟིན་སྒྲ་ཇི་བཞིན་པ་ལ་
གནོད་བྱེད་ཡོད་དེ། ཕྱི་དོན་འགོག་པའི་རིགས་པ་རྣམས་སྔར་་་
བཤད་ཟིན་བ་དེ་དག་ཡིན་པའི་ཕྱིར། འདི་ཉིད་ལས། སྒྲ་ཇི་
བཞིན་པ་ལ་གནོད་བྱེད་ནི་ཕྱི་རོལ་འགོག་པའི་རིགས་པ་རྣམས་སོ། །
ཞེས་གསུངས་པའི་ཕྱིར། ཡུམ་འབུམ་པ་སོགས་ཀྱི་ནང་ཚན་དགག་
བྱ་ ལ་ དོན་ དམ་ གྱི་ ཁྱད་ པར་ དོན་ གྱིས་ སྦྱར་ བའི་ མདོ་ ཆོས་ ཅན།
དྲང་དོན་གྱི་མདོ་ཡིན་ཏེ། དགོངས་གཞི་ཡོད་ཅིང་དངོས་ཟིན་ལ་
གནོད་བྱེད་ཅན་ཡིན་པའི་ཕྱིར་ཏེ། མདོ་ལས། བླ་ན་མཆིས་པ་
སྐབས་མཆིས་པ་དྲང་བའི་དོན་ཞེས་སོགས་དང་། འདི་ཉིད་ལས།
རང་གི་ལུགས་ནི་སྔ་མ་ལྟར་རོ། །ཞེས་གསུངས་པའི་ཕྱིར། དེ་ཆོས་
ཅན། དགོངས་གཞི་ཡོད་དེ། ངོ་བོ་ཉིད་མེད་པ་གསུམ་པོ་དེ་དེ་
ཡིན་པའི་ཕྱིར། སུམ་ཅུ་བ་ལས། ངོ་བོ་ཉིད་ནི་རྣམ་གསུམ་གྱི། །
ཞེས་སོགས་དང༌། བསྡུ་བ་ལས། བཅོམ་ལྡན་འདས་ཀྱིས་ཅི་ལ་
དགོངས་སོགས་དང་། མདོ་ལས། དོན་དམ་ཡང་དག་འཕགས་
ངས་ཆོས་རྣམས་ཀྱི་ཞེས་སོགས་གསུངས་པའི་ཕྱིར། དེ་ཆོས་ཅན།
སྒྲས་ཟིན་ལ་གནོད་བྱེད་ཡོད་དེ། སྒྲས་ཟིན་ལྟར་ན་ཆོས་རྣམས་ལ་
སྐུར་འདེབས་སུ་འགྱུར་བ་དང་ནང་འགལ་འབྱུང་བར་འགྱུར་བའི་
ཕྱིར་ཏེ། མདོ་ལས། ངའི་དགོངས་ཏེ་བཤད་པ་ཟབ་མོ་ཡང་དག་
པ་ཇི་ལྟ་བ་བཞིན་དུ་རབ་ཏུ་མི་ཤེས་ཏེ་སོགས་དང་། འདི་ཉིད་ལས།
སྒྲ་ཇི་བཞིན་པར་བཟུང་ན་མཚན་ཉིད་གསུམ་ག་རང་གི་མཚན་ཉིད་
593



བྱང་ཆུབ་ལོ་མ་དཔེ་ཚོགས།
ཀྱིས་མ་གྲུབ་པར་འཛིན་པའི་སྐུར་འདེབས་སུ་སྔར་གསུངས་པ་དེ་ཉིད་
དོ། །ཞེས་དང་། རྣམ་བཤད་རིགས་པ་ལས། དགོངས་པ་ངེས་
པར་འགྲེལ་བའི་མདོ་ལས་ཆོས་ཐམས་ཅད་ངོ་བོ་ཉིད་མེད་པ་ཞེས་
གསུངས་པ་ལ་སོགས་པ་དེ་ཐམས་ཅད་ངེས་པའི་དོན་མ་ཡིན་པར་
འབྱུང་ལ། ཞེས་དང་། གལ་ཏེ་ངོ་བོ་ཉིད་མེད་པ་ལ་སོགས་པའི་
ཚིག་རྣམས་སྒྲ་ཇི་བཞིན་ཁོ་ནའི་དོན་ཡིན་ན་འདི་ཐམས་ཅད་དང་
འགལ་བར་འགྱུར་ཏེ། ཞེས་པ་ནས། འོ་ན་ཅི་ཞེ་ན། དགོངས་
པ་ཅན་ཡིན་ནོ། ། ཞེས་གསུངས་པའི་ཕྱིར། འདིར་དགོངས་པ་མི་
གསལ་ཡང་། བསྡུ་བ་ལས། བཅོམ་ལྡན་འདས་ཀྱིས་ཅི་ལ་་་་་་
དགོངས་ནས་ཆོས་ཐམས་ཅད་ངོ་བོ་ཉིད་མེད་པ་ཞེས་གསུངས་ཤེ་ན།
སྨྲས་པ་འདུལ་བའི་དབང་གིས་དེ་དང་དེར་གསུངས་པས་ཐལ་འགྱུར་
བ་སོགས་ཁ་དྲང་བའི་ཕྱིར་ཡིན་བྱས་ན་རུང་སྙམ་མོ། །འདིར་བསྟན་
འཁོར་ལོ་དང་བོ་བར་བ་གཉིས་ཆོས་ཅན། དྲང་དོན་ཡིན་པར་
མཚུངས་ཡང་དྲང་དོན་དུ་འགྲེལ་ཚུལ་མི་མཚུངས་ཏེ། དགོངས་
གཞི་བརྗོད་བྱར་བྱེད་ཚུལ་མི་མཚུངས། སྒྲས་ཟིན་བརྗོད་བྱར་བྱེད་
ཚུལ་མི་མཚུངས་པའི་ཁྱད་པར་གཉིས་ཡོད་པའི་ཕྱིར། འདི་ཉིད་
ལས། འདི་དྲང་དོན་དུ་འགྲེལ་ཚུལ་ནི་འཁོར་ལོ་དང་བོ་ལས་གཟུང་
འཛིན་རྫས་གཞན་གསུངས་པ་དྲང་དོན་དུ་འགྲེལ་ལུགས་དང་ཆེས་
ཤིན་ཏུ་མི་འདྲ་ སྟེ། ཞེས་གསུངས་པའི་ཕྱིར། དགོངས་གཞི་་་
བརྗོད་བྱར་བྱེད་ཚུལ་མི་མཚུངས་པར་ཐལ། འདིར་བསྟན་འཁོར་
594



-
-
-
-
--
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལོ་དང་བོའི་དགོངས་གཞི་ཀུན་གཞིའི་རྣམ་ཤེས་ཀྱི་ས་བོན་དང་ཀུན་
གཞི་དེའི་རྣམ་སྨིན་གཟུགས་སོགས་སུ་སྣང་བ་གཉིས་པོ་མདོ་དེའི་ཆེད་
དུ་བྱ་བའི་གདུལ་བྱ་ལ་ སྟོན་ རྒྱུའི་བརྗོད་བྱར་མི་རུང་བ་གང་ཞིག་
འདིར་བསྟན་འཁོར་ལོ་བར་བའི་དགོངས་གཞི་ངོ་བོ་ཉིད་མེད་པ་
གསུམ་པོ་དེ་མདོ་དེའི་ཆེད་དུ་བྱ་བའི་གདུལ་བྱ་ལ་སྟོན་རྒྱུའི་བརྗོད་བྱ་
མཐར་ཐུག་ཡིན་པའི་ཕྱིར། དང་བོ་གྲུབ་སྟེ། མདོ་དེའི་ཆེད་དུ་བྱ་
བའི་གདུལ་བྱ་ཡིན་ན་ཐེག་དམན་གྱི་རིགས་ཅན་ཡིན་དགོས་པའི་ཕྱིར།
རྟགས་སླ། རིགས་ངེས་ཀྱི་ཉན་རང་གང་ལ་ཡང་ཆོས་ཀྱི་བདག་མེད་
གང་ཡང་རྟོགས་པ་མེད་པའི་ཕྱིར་དང་། དེ་དག་གིས་ཤེས་སྒྲིབ་
གང་ཡང་མི་སྤོང་བའི་ཕྱིར་ཏེ། ཐེག་དམན་གྱི་སྡེ་སྣོད་ལས་ཆོས་ཀྱི་
བདག་མེད་དངོས་སུ་མི་སྟོན་པའི་ཕྱིར་དང༌། ཉན་རང་གཉིས་ཀས་
ཉན་ཐོས་ཀྱི་སྡེ་སྣོད་ཙམ་ཞིག་ལ་སློབ་པའི་ཕྱིར། ཀུན་བཏུས་ལས།
ཉན་ཐོས་ཀྱི་ཐེག་པ་གང་ཞེ་ན། ཉན་ཐོས་ཀྱི་ཆོས་ཉིད་ངེས་པའམ་
མ་ངེས་པ་ལ་གནས་པ་དང་། རང་བཞིན་གྱི་དབང་བོ་རྟུལ་བ་དང་
ཞེས་པ་ནས། ཉན་ཐོས་ཀྱི་སྡེ་སྣོད་ལ་དམིགས་ནས་ཆོས་ཀྱི་རྗེས་སུ་
མཐུན་པའི་ཆོས་སྒྲུབ་ཅིང་གང་སྡུག་བསྔལ་མཐར་ཕྱིན་པ་ཐོབ་་་་་
པའོ། །ཞེས་དང༌། རང་རྒྱལ་གྱི་ཐེག་པ་གང་ཞེ་ན། རང་སངས་
རྒྱས་ཀྱི་ཆོས་ཉིད་ངེས་པའམ་མ་ངེས་པ་ལ་གནས་པ་དང་། རང་
བཞིན་གྱི་དབང་བོ་འབྲིང་དང་ཞེས་པ་ནས། ཉན་ཐོས་ཀྱི་སྡེ་སྣོད་
ལ་ དམིགས་ ནས་ ཆོས་ ཀྱི་ རྗེས་ སུ་ མཐུན་ པའི་ ཆོས་ སྒྲུབ་ པ་ དང་།
595



བྱང་ཆུབ་ལོ་མ་དཔེ་ཚོགས།
ཞེས་གསུངས་པའི་ཕྱིར། འདིས་འདི་གཉིས་ཀྱི་རྟོགས་བྱའི་བདག་
མེད་གཅིག་པར་ཡང་གོ་ནུས་སོ། །གོང་གི་རྟགས་གཉིས་པ་གྲུབ་སྟེ།
དེའི་ཆེད་དུ་བྱ་བའི་གདུལ་བྱ་ལ་མདོ་དེའི་དགོངས་པ་མདོ་གཞན་ལ་
མ་ལྟོས་པར་དགོངས་འགྲེལ་གྱིས་བཀྲལ་བ་ལྟར་རྟོགས་ནུས་ཡན་ཆད་
ཡིན་པས་ཁྱབ་པའི་ཕྱིར། དེར་ཐལ། འདིར་འཁོར་ལོ་བར་ཐ་
གཉིས་ཀྱིས་ངོ་བོ་ཉིད་མེད་པ་གསུམ་རང་རང་གི་ཆེད་དུ་བྱ་བའི་
གདུལ་བྱ་ལ་སྟོན་རྒྱུའི་བརྗོད་བྱ་བྱེད་པར་དོན་གཅིག་ཡང་སྟོན་ཚུལ་
གསལ་མི་གསལ་གྱིས་དྲང་ངེས་སུ་བཞག་པ་ཡིན་པའི་ཕྱིར། དེར་
ཐལ། དེ་ལྟར་དགོངས་པ་གཅིག་ཀྱང་འདིར་བསྟན་འཁོར་ལོ་བར་
བས་བསྟན་ཚུལ་མི་གསལ་བས་དྲང་དོན་དུ་བཞག་པ་གང་ཞིག ཐ་
མས་སྟོན་ཚུལ་གསལ་བས་ངེས་དོན་དུ་བཞག་པའི་ཕྱིར། དང་བོ་
གྲུབ་སྟེ། མདོ་ལས། མི་མངོན་པའི་རྣམ་པས་ཆེས་ངོ་མཚར་རྨད་
དུ་བྱུང་བ་སོགས་དང་། འདི་ཉིད་ལས། དེའི་ཆེད་དུ་བྱ་བའི་
གདུལ་བྱ་ནི་མདོ་དེའི་དོན་དགོངས་འགྲེལ་གྱིས་བཀྲལ་བ་བཞིན་དུ་
རྟོགས་པ་ལ་བཞེད་པས་འཁོར་ལོ་ཕྱི་མ་གཉིས་ཀྱི་དགོངས་པ་་་་༌་
གཅིག་ ཡིན་ ནོ། ། ཞེས་ གསུངས་ པའི་ ཕྱིར། གཉིས་ པ་ གྲུབ་ སྟེ།
དགོངས་འགྲེལ་གྱིས་འཁོར་ལོ་བར་བའི་ཆེད་དུ་བྱ་བའི་གདུལ་བྱ་ལ་
ལྟོས་ན་དབང་བོ་རྟུལ་བོ་རྣམས་ལ་དོན་དེ་སྔར་ལས་གསལ་བོར་སྟོན་
པས་ངེས་དོན་དུ་བཞག་པའི་ཕྱིར་ཏེ། མདོ་ལས། ལེགས་པར་
རྣམ་པར་ཕྱེ་བ་དང་ལྡན་པའི་ཞེས་སོགས་དང་། འདི་ཉིད་ལས།
596



་་་་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྒྲ་ཇི་བཞིན་པ་མ་ཡིན་པའི་མདོའི་དོན་ཡོད་པ་དེ་དགོངས་འགྲེལ་
གྱིས་གསལ་བར་འཆད་པ་དེ་ལ་ངེས་དོན་དང་། ཞེས་གསུངས་པའི་
ཕྱིར། དེ་གཉིས་ཀྱིས་སྒྲས་ཟིན་གཉིས་བརྗོད་བྱར་བྱེད་ཚུལ་མི་་་
མཚུངས་པར་ཐལ། ཕྱི་དོན་གྱི་སྐྱེ་མཆེད་ཡོད་པ་འདིར་བསྟན་་་་
འཁོར་ལོ་དང་བོའི་ཆེད་དུ་བྱ་བའི་གདུལ་བྱ་ལ་སྟོན་རྒྱུའི་བརྗོད་དོན་
ཡིན་པ་གང་ཞིག ཆོས་ཐམས་ཅད་ལ་རེ་རེ་ནས་དོན་དམ་པར་ངོ་
བོ་ཡེ་མེད་ཡིན་པ་འདིར་བསྟན་འཁོར་ལོ་བར་བའི་ཆེད་དུ་བྱ་བའི་
གདུལ་བྱ་ལ་སྟོན་རྒྱུའི་བརྗོད་བྱར་མི་རུང་བའི་ཕྱིར། དང་བོ་གྲུབ་
སྟེ། དེའི་ཆེད་དུ་བྱ་བའི་གདུལ་བྱས་ཀྱང་ཕྱི་དོན་འདོད་ལ་དེ་མེད་
པར་སྟོན་པའི་སྣོད་དུ་མི་རུང་བས་བཅོམ་ལྡན་འདས་ཀྱིས་ཀྱང་དེ་
ཙམ་འཛིན་ཏུ་གཞུག་པའི་ཆེད་དུ་གསུངས་པ་ཡིན་པའི་ཕྱིར། འདི་
ཉིད་ལས། ཕྱི་རོལ་དོན་ཀྱི་སྐྱེ་མཆེད་ཡོད་པ་ཐེག་དམན་གྱི་མདོའི་
དོན་དུ་བཤད་ལ། ཞེས་གསུངས་པའི་ཕྱིར། གཉིས་པ་གྲུབ་སྟེ།
དེའི་ཆེད་དུ་བྱ་བའི་གདུལ་བྱས་ཀྱང་དེ་ལྟར་མི་འདོད་པས་དེ་ལ་་
བཅོམ་ལྡན་འདས་ཀྱིས་ཀྱང་ཆོས་ཐམས་ཅད་དོན་དམ་པར་ཡེ་མེད་དུ་
མ་བསྟན་པའི་ཕྱིར། འདི་ཉིད་ལས། ངོ་བོ་ཉིད་མེད་ཚུལ་མ་ཕྱེ་
བར་དོན་དམ་པར་ངོ་བོ་ཡེ་མེད་དུ་འདོད་པ་ཡུམ་གྱི་མདོའི་དོན་ཡིན་
པར་མི་འཆད་པའི་ཕྱིར་རོ། །ཞེས་གསུངས་པའི་ཕྱིར། སྤྱིར་རྣལ་
འབྱོར་སྤྱོད་པའི་སྐབས་འདིར་དྲང་དོན་དུ་བཤད་ཚུལ་དུ་མ་ཡོད་དེ།
དགོངས་པ་ཅན་བཞིའི་སྒོ་ནས་དང་། ལྡེམ་དགོངས་བཞིའི་སྒོ་ནས་
597



བྱང་ཆུབ་ལོ་མ་དཔེ་ཚོགས།
དང་། སྒྲ་ཇི་བཞིན་པ་ཡིན་མིན་གྱི་སྒོ་ནས་དྲང་དོན་དུ་འགྲེལ་ཚུལ་
ཏེ་གསུམ་ཡོད་པ་དེའི་ཕྱིར། འདི་ཉིད་ལས། དྲང་དོན་དུ་འགྲེལ་
ལུགས་ལ་སྒོ་མང་བོ་ཡོད་ཀྱང་། ཞེས་གསུངས་པའི་ཕྱིར། དོན་
གཞན་ལ་དགོངས་ཤིང་སྒྲ་ཇི་བཞིན་པ་མ་ཡིན་པའི་དྲང་དོན་གྱི་མདོ་
དེ་དགོངས་ཅན་གྱི་མདོའི་མཚན་ཉིད། དགོངས་པ་ཅན་གྱི་མདོ་
ཆོས་ཅན། བཞི་ཡོད་དེ། རྒྱལ་བ་གཞན་གྱིས་རང་རྒྱལ་བ་གཞན་
དུ་སྐྱེས་པར་བཤད་པ་ལྟ་བུ་ཆོས་སྐུ་མཉམ་ཉིད་ལ་དང་། མཚན་
ཉིད་གསུམ་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པ་དང༌
མ་སྐྱེས་པ་སོགས་སུ་བཤད་པ་ལྟ་བུ་དོན་གཞན་ལ་དང༌། དེར་སྐྱེས་
ཙམ་ལ་དགོངས་ནས་དེར་སྨོན་མ་ཐག་སྐྱེ་ཞེས་པ་ལྟ་བུ་དུས་གཞན་ལ་
དང༌། དགེ་རྩ་ཁ་ཅིག་ལ་བསྔགས་ལ་གཞན་ལ་སྨད་པ་ལྟ་བུ་གང་
ཟག་གི་བསམ་པ་ལ་དགོངས་པ་སྟེ་བཞི་ཡོད་པའི་ཕྱིར་ཏེ། མདོ་སྡེ་
རྒྱན་ལས། ་ མཉམ་པ་ཉིད་དང་དོན་གཞན་དང་། །དེ་བཞིན་དུ་ནི་
དུས་གཞན་དང་། །གང་ཟག་གི་ནི་བསམ་པ་ལ། །དགོངས་པ་རྣམ་
པ་བཞིར་ཤེས་བྱ། །ཞེས་གསུངས་པའི་ཕྱིར། དགོངས་པའི་དབང་
གིས་དོན་དག་ལྡེམ་པོའམ་འཁྱོག་པོའི་དོན་སྟོན་པའི་དྲང་དོན་གྱི་མདོ་
ལྡེམ་དགོངས་མདོའི་མཚན་ཉིད། ལྡེམ་དགོངས་ཆོས་ཅན། བཞི་
ཡོད་དེ། རང་སྡེ་གཞན་སྡེ་མ་ངེས་ པ་ཁ་དྲང་བའི་ཕྱིར་ཕྱི་དོན་
སོགས་བསྟན་པ་ལྟ་བུ་གཞུག་ལྡེམ་དང་། ངོ་བོ་ཉིད་མེད་པ་གསུམ་
དུ་བསྟན་པའི་ཕྱིར་དུ་ཆོས་ཐམས་ཅད་དོན་དམ་པར་ངོ་བོ་ཉིད་མེད་
598



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པ་སོགས་སུ་སྟོན་པ་མཚན་ཉིད་ལྡེམ་དགོངས་དང་། མདོ་སྡེ་རྒྱན་
ལས། སངས་རྒྱས་ཆོས་ལ་བརྙས་པ་དང་། ། ལེ་ལོ་ཅུང་ཟད་ཆོག་
འཛིན་དང་། །ང་རྒྱལ་འདོད་ཆགས་སྤྱོད་པ་དང༌། །འགྱོད་དང་མ་
ངེས་ལྡོག་པ་ནི། །སེམས་ཅན་རྣམས་ཀྱི་སྒྲིབ་པ་སྟེ། །དེ་ཡི་གཉེན་
པོར་ཐེག་མཆོག་གསུངས། །ཞེས་པ་ལྟར་ཉེས་བརྒྱད་ཅི་རིགས་གདུལ་
ཕྱིར་བསྟན་པ་ལྟ་བུ་གཉེན་པོར་ལྡེམ་དགོངས་དང་། གྲགས་པའི་ཡི་
གེ་ངན་པས་མ་གྲགས་པའི་དོན་ཟབ་མོ་སྟོན་པ་ལྟ་བུ་བསྒྱུར་བ་ལྡེམ་
དགོངས་ཏེ་བཞི་ཡོད་པའི་ཕྱིར། མདོ་སྡེ་རྒྱན་ལས། - གཞུག་པ་
ལྡོམ་པོར་དགོངས་པ་དང་། ། མཚན་ཉིད་ལྡེམ་པོར་དགོངས་པ་་་་
གཞན། །གཉེན་པོ་ལྡེམ་པོར་དགོངས་པ་དང༌། །བསྒྱུར་བ་ལྡེམ་པོར་
དགོངས་པ་སྟེ། །ཞེས་གསུངས་པའི་ཕྱིར། གཞན་དག་གི་དྲང་དོན་
གྱི་མདོ་ཡིན་ན། དགོངས་ལྡེམ་དགོངས་ཀྱི་མདོ་གཉིས་ཀ་ཡིན་པས་
ཁྱབ་སྟེ། དྲང་དོན་གྱི་མདོ་ཀུན་དགོངས་པ་ཅན་བསྒྱུར་བ་ལྡེམ་
དགོངས་ཡིན་པའི་ཕྱིར། ཀུན་བཏུས་ལས། ལྡེམ་པོར་དགོངས་
པ་རྣམ་པར་ངེས་པ་གང་ཞེ་ན། གང་མིང་གི་ཚོགས་དང་། ཚིག་
གི་ཚོགས་དང་། ཡི་གེའི་ཚོགས་ཀྱི་དོན་གཞན་དུ་བརྗོད་ལ་དོན་
གཞན་དུ་ཡོངས་སུ་བསྒྱུར་བ་སྟེ། ཞེས་དང༌། གསེར་ཕྲེང་ལས།
འོ་ན་ཐམས་ཅད་བསྒྱུར་བ་ལྡེམ་དགོངས་སུ་འགྱུར་ཞེ་ན། འདོད་པ་
ཡིན་ནོ། ། ཞེས་གསུངས་པའི་ཕྱིར། དེ་ལྟར་དྲང་དོན་དུ་འགྲེལ་
ཚུལ་མང་དུ་ཡོད་པ་ལས། དགོངས་འགྲེལ་གྱིས་འདིར་བསྟན་་་་
599



བྱང་ཆུབ་ལོ་མ་དཔེ་ཚོགས།
འཁོར་ལོ་དང་བོ་དང་བར་བ་གཉིས་ནི། རིམ་བཞིན་དུ་གཞུག་པ་
ལྡེམ་དགོངས་དང་དོན་གཞན་ལ་དགོངས་པ་མཚན་ཉིད་ལྡེམ་་་་ས་
དགོངས་ རྣམས་ ཀྱི་ སྒོ་ནས་ དྲང་དོན་དུ་བཀྲལ་ བ་ ཡིན་ པའི་ ཕྱིར།
འདི་ཉིད་ལས། དྲང་དོན་དུ་འགྲེལ་ལུགས་ལ་སྒོ་མང་བོ་ཡོད་ཀྱང་
རྣལ་འབྱོར་སྤྱོད་པས་འཁོར་ལོ་གཉིས་པ་དྲང་དོན་དུ་འགྲེལ་ལུགས་དེ་
ཁོ་ན་ལྟར་ཡིན་ཏེ། ཞེས་གསུངས་པའི་ཕྱིར། གསུང་དེས་གཉིས་
པ་དེ་ལྟར་དུ་དངོས་སུ་བསྟན་ནས་དང་བོ་དོན་གྱིས་འཕང་ངོ་ཟེར་ཏེ་
དཔྱད། གསུམ་པ་རྩོད་པ་སྤོང་བ་ལ་ཁོ་ན་རེ། ཉི་ཁྲིའི་བྱམས་ཞུས
ལེའུ་ཡང་དྲང་དོན་གྱི་མདོ་ཡིན་པར་ཐལ། དེ་ལྟར་འདི་ཉིད་ལས་
བཤད་པའི་ཕྱིར། འདོད་མི་ནུས་ཏེ། ངེས་དོན་གྱི་མདོ་ཡིན་པའི་
ཕྱིར། དེར་ཐལ། སློབ་དཔོན་ཤནྟི་པས་དེ་ལྟར་བཤད་པའི་ཕྱིར་
ན་མ་ཁྱབ། རྟགས་གྲུབ་སྟེ། ཤེར་ཕྱིན་མན་ངག་ལས། གང་
གིས་དོན་ངེས་ཤེ་ན། མདོ་འདི་ཉིད་དང་དེ་ལས་གཞན་པ་དང་
གཉིས་ཀས་ཀྱང་ངོ་ཞེས་ སོགས་གསུངས་པའི་ཕྱིར། མ་ཁྱབ་་་་་་
མཚམས་ལ་འདོད་ན། དེར་དངོས་ཟིན་ལ་བཤད་པའི་མཚན་ཉིད་
གསུམ་དང་དགོངས་འགྲེལ་ལས་བཤད་པའི་མཚན་ཉིད་གསུམ་་་་་
གཉིས་མཐུན་པར་ཐལ། འདོད་པའི་ཕྱིར། འདོད་ན། དེར་
གཞན་དབང་རྫས་སུ་ཡོད་པར་བཤད་པ་དེ་དོན་དམ་པར་ཡོད་པ་
དང་རྫས་སུ་ཡོད་པ་གང་རུང་ཡིན་པར་ཐལ། འདོད་པའི་ཕྱིར།
འདོད་མི་ནུས་ཏེ། དེའི་དོན་ཡོད་ཙམ་ལ་རྫས་སུ་བྱས་པའི་རྫས་
600



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེར་ ཡོད་ པའི་ དོན་ ཡིན་ པའི་ ཕྱིར། ཉི་ ཁྲིའི་ བྱམས་ ཞུས་ ལས།
རྣམ་པར་བཏགས་པའི་གཟུགས་གང་ཡིན་པ་དེ་ནི་རྣམ་པར་རྟོག་པ་
རྫས་སུ་ཡོད་པའི་ཕྱིར་རྫས་སུ་ཡོད་པར་ལྟ་བར་བྱ་སྟེ་ཞེས་པ་དང་།
གཟུགས་སོགས་ཇི་ལྟར་ཡོད་དྲིས་པའི་ལན་དུ། འཇིག་རྟེན་གྱི་བརྡ་
དང་ཐ་སྙད་ཀྱིས་ཡོད་ཀྱི་དོན་དམ་པར་ནི་མ་ཡིན་ནོ་ཞེས་ལན་བཀའ་
སྩལ་པའི་ཕྱིར། འདིའི་ཡོད་ཙམ་ལ་རྫས་ཡོད་ཀྱི་ཐ་སྙད་ཡང་ཡོད།
ཡང་ཁོ་ན་རེ། ཐལ་འགྱུར་བ་ཁ་དྲང་བའི་ཕྱིར་དུ་འདིར་བསྟན་
འཁོར་ལོ་བར་བར་དོན་དམ་པར་མ་གྲུབ་པར་མ་བསྟན་པར་ཐལ།
དེ་དེའི་ཆེད་དུ་བྱ་བའི་གདུལ་བྱ་མ་ཡིན་པའི་ཕྱིར་ན་མ་ཁྱབ། ཡང་
ཁོ་ན་རེ། འདིར་བསྟན་འཁོར་ལོ་དང་བོ་བསྟན་ཡུལ་གྱི་གདུལ་བྱ་
ལ་ཉན་རང་གང་རུང་གི་རིགས་ཅན་གྱིས་ཁྱབ་པར་ཐལ། དེའི་ཆེད་
དུ་བྱ་བའི་གདུལ་བྱ་ལ་དེའི་ཕྱིར་ན་མ་ཁྱབ། འདོད་མི་ནུས་ཏེ།
དེ་བསྟན་ཡུལ་གྱི་ཉན་ཐོས་སྡེ་བའི་ནང་ཚན་ཐེག་ཆེན་རིགས་ ཅན་
ཡང་ཡོད་པའི་ཕྱིར། དེ་གདུལ་བྱ་སྣ་ཚོགས་ཤིག་རྗེས་སུ་འཛིན་ཕྱིར་
གསུངས་པ་ཡིན་པའི་ཕྱིར། དེས་མཚོན་ནས་ལེགས་པར་བཤད་
པའི་སྤྲོ་ཚུལ་གྱི་འོད་ཟེར་འབུམ་ཕྲག་དུ་མས་ཐུབ་པའི་ལུགས་བཟང་
རབ་ཏུ་གསལ་ཞིང་སྐལ་ལྡན་ཡོངས་ལ་མངོན་མཐོ་ངེས་ལེགས་ཀྱི་སྣང་
བྱེད་མཆོག་ཏུ་སྤེལ་བར་གྱིས་ཤིག།
སྨྲས་པ། ཟླ་རྒྱས་ཞལ་དཀྱིལ་ཨུཏྤལ་སྔོན་པོའི་སྤྱན། བྱུ་རུའི་
མཆུ་སྒྲོས་འཛུམ་དབུས་མུ་ཏིག་ཚེམས། །གསུང་དབང་དབྱངས་་་་་
601



བྱང་ཆུབ་ལོ་མ་དཔེ་ཚོགས།
བདུན་རྒྱུད་དང་ཆབ་གཅིག་ཏུ། །དཔྱོད་ལྡན་སྙིང་ལ་འཕོས་ཏེ་་་་
སྤོབས་མཆོག་སྩོལ། །གསེར་སྦྱངས་བཙོ་མ་འབུམ་བརྩེགས་ལྷུན་པོ་
ཡི། །གསེར་གྱི་ཉི་མ་བྱེ་བའི་ཞལ་རས་ལས། །བདུད་རྩིའི་འཛུམ་ཟེར་
སྤྲོ་བའི་ཐུབ་དབང་ཕྱག། བཀྲ་ཤིས་འཁོར་ལོས་སྦྲས་པ་སྤྱི་བོར་ཞོག།
གང་གི་བསྟན་པ་རིན་ཆེན་དབང་གི་རྒྱལ། འཛམ་གླིང་སྐལ་ལྡན་
ཡོངས་ལ་འགྱེད་པ་བོ། །རྒྱལ་ཚབ་མཁྱེན་གཏེར་རྒྱན་དྲུག་ལ་སོགས་
ཀྱི། ། པཎ་གྲུབ་རྣམ་པར་རྨད་བྱུང་ལྷག་པར་བཀྲ། ། གངས་ལྗོངས་
རྣམ་འདྲེན་ཙམ་ལ་མ་ལྟོས་རྒྱལ་བའི་ཡབ་གཅིག་སོགས། ། རྒྱལ་བ་
སྲས་བཅས་ཀུན་དང་གསང་གསུམ་ཟློས་གར་ཆེར་མཛད་པས། །སྲིད་
པ་གསུམ་ན་བློ་བཟང་རྒྱལ་བའི་དབང་བོ་གཉིས་པ་ཞེས། ། གྲགས་
སྙན་གདུགས་དཀར་གཅིག་གིས་ཆེས་མཛེས་ཞབས་སེན་སྤྱི་བོར་་་་
བླངས། །གང་གི་ཟབ་རྒྱས་ཆོས་ཀྱི་རྔ་ཆེན་པོར། །བརྡུངས་པས་སྲིད་
ཞིའི་རྒུད་པ་ཀུན་བཅོམ་པའི། །ཐུབ་བསྟན་བདག་པོ་ཐམས་ཅད་
མཁྱེན་པའི་རྗེ། །གངས་ཅན་ཉི་མ་དེ་རྣམས་ཀུན་གྱི་མིག། ཕྲ་ཞིབ་
རྒལ་བརྟགས་མཛད་ཚེ་རྒྱལ་བ་རྣམས། །གཅིག་བྱས་ཕྱོགས་སྔ་མཛད་
ཀྱང་འགོག་ནུས་པའི། །འཇམ་དཔལ་སྙིང་བོའི་རང་ལུགས་ཤིང་རྟའི་
སྲོལ། །རིགས་པ་འབུམ་གྱིས་ཕྱེ་བར་བདག་ཞུགས་སོ། །གླེགས་བམ་
གཅིག་གིས་ཆོས་ཕུང་མ་ལུས་པ། །གསལ་བྱེད་ལེགས་བཤད་སྙིང་བོ་
ལེགས་བཤད་པས། ། ཐུབ་དབང་རྒྱན་དྲུག་རྒྱལ་བ་གཉིས་པ་་་་་་་་་
སོགས། །དགྱེས་པའི་འཛུམ་ཟེར་བདག་ལ་སྤྲོ་བ་བཞིན། །འཕགས་
602



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡུལ་མ་བགྲོད་མཁས་གྲུབ་བྱེ་བའི་གསུང་། །ཆོས་ཀུན་འཆར་བའི་ཨ་
དར་ ཤ་ཆེན་པོར། ། ཉིན་མཚན་མ་གཡེང་བལྟས་པས་གྲུབ་མཐའ་
སོགས། ཇི་ལྟ་ཇི་སྙེད་ཀུན་མཐོང་ཨ་ཧོ་རྨད། ། སྐལ་བཟང་སྦྲང་
འཐུང་འབོད་པའི་གསར་བཤད་དྲི་བསུང་ཀུན་ནས་རྒྱས། ། རྣམ་
དཔྱོད་ལུས་མཛེས་ལུགས་བཟང་གོས་དང་རྒྱན་མང་ཅི་ཡང་བཀྲ། །
སྔོན་བསགས་ལེགས་བྲིས་བསོད་ནམས་མཐུས་བསྐྲུན་བསྟན་བཅོས་
ཡོངས་འདུའི་ཤིང༌། བླ་མ་ལྷར་བཅས་མཉེས་བྱེད་ཀུན་བཟང་ཆོས་
སྤྲིན་དེང་ནས་གྲུབ། ། དགེ་དེས་ཚེ་རབས་ཀུན་ཏུ་འཇམ་དཔལ་་་
དབྱངས། ། ཁམས་གསུམ་ཆོས་ཀྱི་རྒྱལ་པོ་ཙོང་ཁ་བའི། །བསྟན་པ་
རིན་ཆེན་གཙུག་གི་རྒྱན་བྱས་ཏེ། །འགྲོ་ཀུན་ཕན་བདེའི་ཉེར་འཚོར་
བདག་གྱུར་ཅིག། མཐའ་ཀླས་ཆོས་ཕུང་ཚང་བར་སྟན་གཅིག་ཏུ། །
ཉམས་བཞེས་མཁས་གྲུབ་བགྲང་ཡས་འབྱུང་བའི་གནས། །ལེགས་
བཤད་ཀུན་གྱི་སྙིང་བོ་ཆུ་གཏེར་ཆེ། །འཆད་རྩོད་རྩོམ་པའི་རླབས་
བཅས་རྟག་རྒྱས་ཤོག། བློ་བཟང་བསྟན་པ་རིན་ཆེན་དབང་གི་་
རྒྱལ། ། གཙུག་རྒྱན་ མཐོན་ པོར་འཛིན་པའི་རྒྱལ་བློན་འབངས། །
ལྷུན་པོ་བཞིན་མཐོ་ཡངས་པའི་ནོར་འཛིན་བཞིན། །རབ་རྒྱས་མི་
འགྱུར་བརྟན་པའི་དགེ་མཚན་གྱིས། །ཆོས་སྲིད་གྲགས་སྙན་སྙེམས་པ་
དར་དྲེགས་ཤོག། འདིས་མཚོན་རང་གཞན་དུས་གསུམ་དགེ་་་
ཚོགས་ཀུན། །མཁའ་མཉམ་འགྲོ་རྣམས་བྱང་ཆུབ་ཐོབ་ཕྱིར་བསྔོ། །
བླ་མ་མཆོག་གསུམ་ཆོས་སྐྱོང་དྲང་སྲོང་ལྷའི། །བདེན་པའི་ཚིག་གིས་
603



བྱང་ཆུབ་ལོ་མ་དཔེ་ཚོགས།
སྨོན་བཞིན་འགྲུབ་གྱུར་ཅིག། ། །
ཅེས་དྲང་ངེས་རྣམ་པར་འབྱེད་པའི་མཐའ་དཔྱོད་འཁྲུལ་བྲལ་
ལུང་རིགས་བཻཌཱུར་དཀར་པོའི་གན་མཛོད་སྐལ་བཟང་རེ་བ་ཀུན་སྐོང་
ཞེས་བྱ་བ་འདི་ནི། དུས་གསུམ་རྒྱལ་བ་ཐམས་ཅད་ཀྱི་དབང་བོ་
རིན་པོ་ཆེ་ལས་ཆོས་ཀྱི་བདུད་རྩིའི་བགོ་སྐལ་ཐོབ་ཅིང་། འཆད་
རྩོད་རྩོམ་པ་ལ་སའི་སྟེང་ན་འགྲན་ཟླ་དང་བྲལ་བ་ཡོངས་རྫོགས་་་་
བསྟན་པའི་མངའ་བདག་ཀུན་མཁྱེན་འཇམ་དབྱངས་བླ་མ་ཁྲི་རིན་པོ་
ཆེ་ངག་དབང་བློ་གྲོས་རྒྱ་མཚོའི་ཞལ་སྔ་ནས་དང༌། དེའི་སྲས་ཀྱི་ཐུ་
བོ་ཀུན་མཁྱེན་རྣམ་གསུམ་དང་། པཎ་ཆེན་བཀའ་འགྱུར་པ་ཆེན་པོ་
དང་། རིགས་དང་དཀྱིལ་འཁོར་ཐམས་ཅད་ཀྱི་བདག་པོ་སྲད་རྒྱུད་
རྡོ་རྗེ་འཆང་ཆེན་པོ་དཀོན་མཆོག་ཡར་འཕེལ་གྱི་ཞལ་སྔ་ནས་་་་་
སོགས་པའི་དཔལ་ལྡན་བླ་མ་མཁས་པ་དང་གྲུབ་པ་བརྙེས་པ་དུ་མའི་
ཞབས་པད་ལ་གུས་པས་སྤྱི་གཙུག་གི་རྒྱུན་དུ་རྟག་ཏུ་མཆོད་པའི་་༌་
བཀའ་དྲིན་ལས། སྡེ་སྣོད་གསུམ་དང་རྒྱུད་སྡེ་བཞི། སྒྲ་སྙན་ངག་
སོགས་ཤེས་པར་བྱ་བའི་གནས་ལ་བློ་འོད་དུ་མ་འཕྲོ་བ་མང་དུ་ཐོས་
པའི་དགེ་སློང་འཇམ་དབྱངས་བཞད་པའི་རྡོ་རྗེ་གཞན་ཕན་དབང་བོ་
འཇིགས་མེད་གྲགས་པའི་དབྱངས་ཀྱི་སྡེས། སྔ་རྩོམ་ཚོགས་སུ་་་་
འཕེལ་ གཏམ་ བསྒྲིགས་ པ་ གཅིག་ ལ་ སྣོན་ འབྲི་ ཅུང༌ ཟད་ བྱས་ ཏེ།
སེམས་ཙམ་པའི་ལུགས་ཀྱི་སྐོར་རྫོགས་པར། མཉམ་མེད་ཟས་་་་
གཙང་གི་སྲས་པོ་ཊཱིཀ་ཆེན་དེ་ཉིད་ཀྱི་སྣང་བ་རྗེ་འབྲང་དང་བཅས་པ་
604



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ལྟར་ན། སྣ་ཚོགས་ཞེས་པ་ཆུ་བོ་རྟ་ལ་སངས་རྒྱས་ཤིང་ཆོས་འཁོར་
བསྐོར་བའི་ལོ་དེ་ནས་ཉིས་སྟོང་ལྔ་བརྒྱ་དང་ཉག་མ་རེ་གཉིས་ལོན་
ཞིང༌། སྤྱི་དོན་འོད་རྒྱན་དང་པད་དཀར་ཞལ་ལུང་རྗེ་འབྲང་དང༌
བཅས་པ་ལྟར་ན། རྒྱལ་བ་ཞེས་པ་ཤིང་ཕོ་རྟའི་ལོ་ལ་སངས་རྒྱས་
ཤིང་ཆོས་འཁོར་བསྐོར་བ་དེ་ནས་ ཉིས་ སྟོང་དྲུག་བརྒྱ་དང་ཉག་མ་
བཅུ་གཅིག་པ་ཁྲོ་བོ་ཞེས་པ་ཤིང་གླང་ནག་པའི་ཉ་ལ་གང་འདུག་ཐེག་
ཆེན་ཆོས་ཀྱི་ཕོ་བྲང་དཔྱོད་ལྡན་མདུན་ས་ནས་བྲིས་པའོ། །འདིས་
ཀྱང་རྒྱལ་བའི་བསྟན་པ་རིན་པོ་ཚེ་སྤྱི་དང་ཁྱད་པར་ཁམས་གསུམ་
ཆོས་ཀྱི་རྒྱལ་བོ་ཙོང་ཁ་བ་ཆེན་པོའི་རང་ལུགས་ཕྱོགས་དུས་ཀུན་ཏུ་
དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །།
605



བྱང་ཆུབ་ལོ་མ་དཔེ་ཚོགས།
༄༅། །དྲང་ངེས་རྣམ་འབྱེད་ཀྱི་ཟིན་བྲིས་བཞུགས་སོ། །
ཀུན་མཁྱེན་ཆེན་པོ་འཇམ་དབྱངས་བཞད་པའི་རྡོ་རྗེས་མཛད།
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
དེ་ལ་འདིར་རྒྱལ་བའི་གསུང་རབ་ཐམས་ཅད་ཀྱི་དགོངས་དོན་ཕྱིན་ཅི་
མ་ལོག་པར་གཏན་ལ་འབེབས་པའི་ལེགས་བཤད་སྙིང་བོའི་རྗེས་སུ་
འབྲང་ནས་དྲང་ངེས་འབྱེད་པ་ལ། དྲང་ངེས་འབྱེད་པའི་རྒྱུ་མཚན།
མདོ་གང་ལ་བརྟེན་ནས་དྲང་ངེས་འབྱེད་པ། དེ་ལ་བརྟེན་ནས་དྲང་
ངེས་ཕྱེ་ཚུལ་གསུམ། དང་བོ་ནི། དྲང་ངེས་འབྱེད་པའི་རྒྱུ་མཚན་
དེ་ཉིད་སྟོན་པར་བྱེད་པ་ལ། ཇི་སྐད་དུ། འཕགས་པ་ཡུལ་འཁོར་
སྐྱོང་གིས་ཞུས་པ་ལས། སྟོང་བ་ཞི་བ་སྐྱེ་བ་མེད་པའི་ཚུལ། །མི་ཤེས་
པས་ནི་འགྲོ་བ་འཁྱམས་གྱུར་པ། །དེ་དག་ཐུགས་རྗེ་མངའ་བས་་་
ཐབས་ཚུལ་དང༌། རིགས་པ་བརྒྱ་དག་གིས་ནི་འཛུད་པར་་་་་་་་
མཛད། ། ཅེས་པའི་གཞུང་འདི་བྱུང་། འདིའི་སྐབས་སུ་རྟོན་པ་་
བཞིའི་རྣམ་གཞག་བཤད་པ་ལ། དགག་བཞག་སྤང་གསུམ་ལས།
དང་བོ་ལ་བཞི། གང་ཟག་ལ་མི་རྟོན་ཆོས་ལ་རྟོན་ཞེས་པའི་སྐབས་
ཀྱི་གང་ཟག་དེ་སོ་སོ་སྐྱེ་བོ་ཁོ་ན་ལ་འཇོག ཆོས་དེ་མདོ་སྡེ་ཁོ་ན་ལ་
འཇོག་ཟེར་ན། དེ་མི་འཐད་པར་ཐལ། འདིའི་སྐབས་ཀྱི་གང་
606



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཟག་དེ་ལ་སོ་སོ་སྐྱེ་བོ་ཕལ་བ་ནས་བཟུང་སྟེ་མཆོག་སངས་རྒྱས་ཀྱི་བར་
ཡང་ཡོད། ཆོས་དེ་ལ་མདོ་བསྟན་བཅོས་གཉིས་དང་དེའི་བརྗོད་
བྱར་གྱུར་པའི་རིགས་པ་བཞི་དང༌། རྣམ་མཁྱེན་སོགས་ཡང་ཡོད་
པའི་ཕྱིར། དང་བོ་དེར་ཐལ། བདག་རྟག་པར་འཛིན་པའི་སོ་སོ་
སྐྱེ་བོ་རྣམས་འདིའི་སྐབས་ཀྱི་གང་ཟག་ལ་བཞག་ནས། དེ་ལ་ལྟོས་
ནས་གང་ཟག་ལ་མི་རྟོན་ཆོས་ལ་རྟོན་པའི་དོན་གཅིག་དང༌། བླ་མ་
དང་གནས་བརྟན་དང་ཡང་དག་པར་རྫོགས་པའི་སངས་རྒྱས་སོགས་
འདིའི་སྐབས་ཀྱི་གང་ཟག་ལ་བཞག་ནས་དེ་ལ་ལྟོས་ནས་གང་ཟག་ལ་
མི་རྟོན་ཆོས་ལ་རྟོན་པའི་དོན་གཉིས་ཡོད་པའི་ཕྱིར། དང་བོ་ཆོས་
ཅན། མུ་སྟེགས་དེ་དག་གི་བསམ་ཚུལ་ལྟར་ཐར་བ་ཐོབ་པའི་ཐབས་
སུ་ མི་བདེན་ཀྱང་། མུ་སྟེགས་སོགས་དེ་དག་གི་བསམ་པ་དང་་་་
མཐུན་པར་བཅོམ་ལྡན་འདས་ཀྱིས་དྲང་དོན་གྱི་མདོ་ཇི་སྙེད་ཅིག་
གསུངས་པ་རྣམས་ཐར་བ་ཐོབ་པའི་ཐབས་སུ་བདེན་པ་གདུལ་བྱ་ཕལ་
བ་ལ་ལྟོས་པའི་གང་ཟག་ལ་མི་རྟོན་ཆོས་ལ་རྟོན་པའི་དོན་ཡིན་པའི་
ཕྱིར། དེར་ཐལ། མདོ་དེ་ཉིད་ལས། མི་ཤེས་པས་ནི་འགྲོ་བ་
འཁྱམས་གྱུར་པ། །དེ་དག་ཐུགས་རྗེ་མངའ་བས་ཐབས་ཚུལ་དང༌། །
རིགས་པ་བརྒྱ་དག་གིས་ནི་འཛུད་པར་མཛད། །ཅེས་གསུངས་པའི་
ཕྱིར། གཉིས་པ་གྲུབ་སྟེ། གནས་བརྟན་དང་དགྲ་བཅོམ་པ་་་་
སོགས་ཁམས་ཆེ་བ་རྒྱུ་མཚན་དུ་བྱས་ནས། དེ་དག་གི་གསུངས་ཚད་
ལ་གནས་ལུགས་སམ་ངེས་དོན་དུ་ཡིད་ཆེས་སུ་མི་བྱེད་པར། དེ་
607



བྱང་ཆུབ་ལོ་མ་དཔེ་ཚོགས།
-
-
དག་གི་གསུང་དེ་གསེར་བཟང་བོ་བསྲེགས་པ་དང་བཅད་པ་དང་།
བརྡར་བ་བཞིན་དུ། མངོན་གྱུར་ལ་དཔྱད་པ་མངོན་སུམ་ཚད་མ་
དང་། ལྐོག་ གྱུར་ ལ་ དཔྱད་ པ་ དངོས་ སྟོབས་ རྗེས་ དཔག་ དང༌།
ཤིན་ཏུ་ལྐོག་གྱུར་ལ་དཔྱད་པ་ཡིད་ཆེས་རྗེས་དཔག་གི་ལུང་གི་ཚད་མ་
གསུམ་གྱིས་ལེགས་པར་བརྟགས་ཏེ་དེ་ལྟར་མི་འགལ་བར་མཐོང་ནས་
འཇུག་པ་དེ། སྐྱེས་བུ་མཆོག་ལ་ལྟོས་པའི་གང་ཟག་ལ་མི་རྟོན་ཆོས་
ལ་རྟོན་པའི་དོན་ཡིན་པའི་ཕྱིར། དེར་ཐལ། བཅོམ་ལྡན་འདས་
རང་ཉིད་ཀྱིས་ཀྱང་། དགེ་སློང་དག་གམ་མཁས་རྣམས་ཀྱིས། །
བསྲེགས་བཅད་བརྡར་བའི་གསེར་བཞིན་དུ། །ལེགས་པར་བརྟགས་
ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་གསུངས་པའི་
ཕྱིར། ཡང་ཁ་ཅིག ཐབས་ཚུལ་དང་། ཞེས་པའི་སྐབས་ཀྱི་
ཐབས་དེ་དང༌། འདི་ཉིད་ལས། ཐུགས་རྗེ་ཅན་གྱི་སྟོན་པས་་
ཐབས་ཀྱི་ཚུལ་དེ་དམིགས་པའི་སྒོ་དུ་མ་ཞིག་གིས་དེ་ཁོང་དུ་ཆུད་པ་ལ་
འཛུད་པར་གསུངས་སོ། །ཞེས་པའི་སྐབས་ཀྱི་ཐབས་དེ་གཉིས་ལས་
འབྲས་དང་སྙིང་རྗེ་ཆེན་པོ་ སོགས་ ཐབས་ཤེས་གཉིས་ཀྱི་ནང་ནས་
ཐབས་ཀྱི་བརྡའི་དྲངས་པས་ཐབས་ཁོ་ན་ལ་འཇོག་ཟེར་ན། དེ་མི་
འཐད་ པར་ ཐལ། དེའི་ སྐབས་ ཀྱི་ ཐབས་ དེ་ ལ་ ཀུན་ གཞི་ དང་།
གང་ཟག་གི་བདག་དང་གང་ཟག་རང་གི་མཚན་ཉིད་ཀྱིས་གྲུབ་པ་
སོགས་གཞི་མ་གྲུབ་པ་འགའ་ཞིག་ཀྱང་དེའི་སྐབས་ཀྱི་ཐབས་ལ་འཇོག་
དགོས་པ་གང་ཞིག གང་ཟག་གི་བདག་མེད་རགས་པ་གཉིས་ཀྱང་
608



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དེ་ལ་འཇོག་དགོས་པའི་ཕྱིར། དང་བོ་དེར་ཐལ། དབུ་མ་འཇུག་
པ་ལས། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཕུང་བོ་འདི་
དག་འབའ་ཞིག་ཉིད་ཡོད་ཅེས། །བསྟན་པ་འདི་ནི་དེ་ལྟར་ཆོས་ཟབ་
དོན། །རིགས་པར་མི་འགྱུར་གང་ཡིན་དེ་ལའོ། །ཞེས་གསུངས་པའི་
ཕྱིར། གཉིས་པ་དེར་ཐལ། བདག་མེད་རགས་པ་གཉིས་དང་
བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་བསྟན་པ་ཡང་དེའི་
ཐོག་མར་རྒྱུད་སྦྱངས་ནས་ཕྱིས་བདག་མེད་ཕྲ་མོ་རྟོགས་པའི་སྣོད་རུང་
དུ་བསྒྲུབ་པའི་ཆེད་དུ་བསྟན་པ་ཡིན་པའི་ཕྱིར། ཞེས་འཆད་པར་
བྱེད་པ་ལ། ཐལ་འགྱུར་བའི་ཐད་ཀྱི་འདིར་བསྟན་འཁོར་ལོ་དང་
བོའི་དགོངས་པ་འཆད་པའི་སྐབས་ ཀྱི་ལེགས་བཤད་སྙིང་བོ་ལས།
དེའི་དགོངས་གཞི་ནི་ཐ་སྙད་དུ་ཡོད་པ་ཙམ་མོ། །དགོངས་པ་ནི་གང་
ཟག་དང་ཆོས་རང་གི་མཚན་ཉིད་ཀྱིས་སྟོང་བར་བསྟན་ན་ཆད་ལྟ་སྐྱེ་
བས་དེ་བཟློག་པའི་ཕྱིར་རགས་པའི་བདག་མེད་བསྟན་ཏེ་རྒྱུད་སྦྱངས་
ནས་ཕྲ་བའི་བདག་མེད་ལ་གཞུག་པའི་དོན་ནོ། །ཞེས་གསུངས་པའི་
ཕྱིར། ཁྱབ་སྟེ། དེ་ལྟར་ཡིན་པར་དཔལ་མགོན་འཕགས་པ་ཀླུ་
སྒྲུབ་ཀྱི་ཡང་དགོངས་པ་ཡིན་པའི་ཕྱིར། དབུ་མ་རིན་ཆེན་ཕྲེང་བ་
ལས། ཁ་ཅིག་ལ་ནི་གཉིས་རྟེན་པ། ། ཁ་ཅིག་ལ་ནི་གཉིས་མ་་་་
རྟེན། །ཟབ་མོ་ཁུ་འཁྲིག་ཅན་འཇིགས་པ། །སྟོང་ཉིད་སྙིང་རྗེ་སྙིང་བོ་
ཅན། །བྱང་ཆུབ་བསྒྲུབ་པ་ཁ་ཅིག་ལའོ། །ཞེས་གསུངས་པའི་ཕྱིར།
གཞན་ཡང་ཐབས་ཀྱི་ཞེས་པའི་སྐབས་ཀྱི་ཐབས་ཡིན་ན། སྙིང་རྗེ་
609



བྱང་ཆུབ་ལོ་མ་དཔེ་ཚོགས།
སོགས་ཐབས་ཀྱི་ཆ་ཡིན་མི་དགོས་པར་ཐལ། དྲང་དོན་གྱི་མདོ་
རྣམས་ཀྱི་སྒྲས་ཟིན་གྱི་བརྗོད་བྱ་ཡིན་ན། དེའི་སྐབས་ནས་དངོས་སུ་
བསྟན་པའི་ཐབས་ཡིན་པས་ཁྱབ་པའི་ཕྱིར། དེར་ཐལ། བཅོམ་
ལྡན་འདས་ཀྱིས་ངེས་དོན་མ་ཡིན་པའི་དྲང་དོན་གྱི་མདོའི་སྒྲས་ཟིན་
གྱི་བརྗོད་བྱ་བསྟན་པས་གདུལ་བྱ་མགུ་བར་བྱེད་ཀྱི་ཡེ་ཤེས་རྣམ་པར་
འགོད་ པའི་ གཏམ་ ནི་ མ་ ཡིན་ པའི་ ཕྱིར། ལང་ གཤེགས་ ལས།
མདོ་དེ་ནི་སེམས་ཅན་གྱི་བསམ་པ་བཞིན་བསྟན་པ་དོན་འཁྲུགས་པ་
ཡིན་ཏེ། དེ་ཁོ་ནའི་གཏམ་མ་ཡིན་ནོ། །དཔེར་ན་སྨིག་རྒྱུ་ནི་ཆུར་
མེད་པས་ཆུར་ཞེན་པའི་རི་དྭགས་སླུ་བ་བཞིན་དུ་བསྟན་པའི་ཆོས་
ཀྱིས་བྱིས་པ་མགུ་བར་བྱེད་ཀྱི། འཕགས་པའི་ཡེ་ཤེས་རྣམ་པར་
འགོད་པའི་གཏམ་ནི་མ་ཡིན་ནོ། ། ཞེས་སོགས་གསུངས་པའི་ཕྱིར།
ཡང་ཁ་ཅིག ལས་འབྲས་ལ་སྐུར་བ་བཏབ་པའི་བསོད་ནམས་མ་
ཡིན་ པའི་ ལས་ བཟློག་ པའི་ ཕྱིར་ དུ་ གསུངས་ པའི་ ཐབས་ ཡིན་ན།
བདག་མེད་ཕྲ་རགས་གང་རུང་མ་ཡིན་པས་ཁྱབ་ཟེར་ན། གང་ཟག་
རང༌ རྐྱ་ཐུབ་ པའི་ རྫས་ ཡོད་ ཀྱི་ སྟོང་ བའི་ སྟོང་ བ་ ཉིད་ ཆོས་ ཅན།
དེར་ཐལ། དེའི་ཕྱིར། རྟགས་གྲུབ་སྟེ། ཐལ་འགྱུར་བའི་ཐད་
ཀྱི་ལེགས་བཤད་སྙིང་བོ་ལས། རང་གི་མཚན་ཉིད་ཀྱིས་སྟོང་བ་
བསྟན་ན་ཆད་ལྟ་སྐྱེ་བས་དེ་བཟློག་པའི་ཕྱིར་དང་། རགས་པའི་
བདག་མེད་བསྟན་ཏེ་རྒྱུད་སྦྱངས་ནས་ཕྲ་བའི་བདག་མེད་ལ་གཞུག་
པའི་དོན་ནོ། །ཞེས་གསུངས་པའི་ཕྱིར། ཁྱབ་སྟེ། རགས་པའི་
610



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བདག་མེད་སོགས་གསུངས་པའི་ཕྱིར། ཡང་ཁ་ཅིག རིགས་པའི་
སྒོ་དུ་མ་ཞིག་གིས་དེ་ཁོང་དུ་ཆུད་པ་ལ་འཛུད་པར་གསུངས་སོ་ཞེས་
པའི་སྐབས་ནས་དངོས་སུ་བསྟན་པའི་རིགས་པ་ཡིན་ན། དབུ་མའི་
ལྟ་བ་ཕྱིན་ཅི་མ་ལོག་པར་དངོས་སུ་སྐྱེ་ནུས་པའི་རིགས་པ་ཡིན་པས་
ཁྱབ་ཟེར་ན། སློབ་དཔོན་ཐོགས་མེད་ཀྱིས་གཞན་དབང་ཡོངས་
གྲུབ་བདེན་གྲུབ་དང་ཀུན་བཏགས་བདེན་མེད་དུ་བསྒྲུབ་པའི་རིགས་
པ་ཆོས་ཅན། དེར་ཐལ། དེའི་ཕྱིར། གཞན་ཡང་ལེགས་ལྡན་
གྱི་བདེན་པར་མེད་ཅིང་རང་ངོས་ནས་གྲུབ་པར་བསྒྲུབ་པའི་རིགས་པ་
དང་། ཞི་འཚོ་ཡབ་སྲས་ཀྱི་ཕྱི་རོལ་དོན་དུ་མེད་པར་བསྒྲུབ་པའི་
རིགས་པ་རྣམས་རེ་རེ་ནས་འཕེན་ནོ། །ཡང་ཁ་ཅིག ཤིང་རྟ་ཆེན་
པོ་དག་གིས་དྲང་ངེས་འབྱེད་པའི་དགོངས་འགྲེལ་བརྩམས་པ་དོན་
མེད་པར་འགྱུར་ཞེས་པའི་སྐབས་ཀྱི་ངེས་དོན་ཡིན་ན་དྲང་བ་དང་
ངེས་པའི་དོན་རྣམ་པར་ཕྱེ་བ་ལ་རག་ལས་ཤིང་ཞེས་པའི་སྐབས་ནས་
དངོས་སུ་བསྟན་པའི་ངེས་དོན་ཡིན་པས་ཁྱབ། དེའི་སྐབས་ནས་
དངོས་སུ་བསྟན་པའི་དྲང་དོན་ཡིན་ན། དྲང་བ་དང་ངེས་པའི་དོན་
རྣམ་པར་ཕྱེ་བ་ལ་རག་ལས་ཤིང་ཞེས་པའི་སྐབས་ནས་དངོས་སུ་་་
བསྟན་པའི་དྲང་དོན་ཡིན་པས་ཁྱབ། གཞུང་འོག་མ་དེ་གོང་མའི་
དྲང་ངེས་འབྱེད་པའི་ཡ་གྱལ་ཡིན་ཟེར་ན། འོ་ན་སློབ་དཔོན་ཐོགས་
མེད་ཀྱིས་དགོངས་འགྲེལ་གྱི་སྐབས་སུ་གཞན་དབང་ཡོངས་གྲུབ་་་
བདེན་གྲུབ་དང་ཀུན་བཏགས་བདེན་མེད་དུ་ངེས་དོན་དུ་བཀྲལ་བའི་
་
611



བྱང་ཆུབ་ལོ་མ་དཔེ་ཚོགས། །
ངེས་དོན་དེ་ཆོས་ཅན། གཞུང་གོང་མའི་སྐབས་ནས་དངོས་སུ་་་
བསྟན་པའི་ངེས་དོན་དེ་ཡིན་པར་ཐལ། གཞུང་འོག་མའི་སྐབས་
ནས་དངོས་སུ་བསྟན་པའི་ངེས་དོན་དེ་ཡིན་པའི་ཕྱིར། དེར་ཐལ།
འཕགས་པ་ཐོགས་མེད་ཀྱིས་ངེས་དོན་དུ་བཀྲལ་བའི་ངེས་དོན་ཡིན་
པའི་ཕྱིར། དེར་ཐལ། མདོ་སྡེ་དགོངས་འགྲེལ་ལས། ངེས་པའི་
དོན་ལགས་ཏེ་ཞེས་སོགས་གསུངས་པའི་ཕྱིར། གཞན་ཡང་ཐོགས་
མེད་ཀྱིས་དགོངས་འགྲེལ་གྱི་སྐབས་སུ་གཞན་དབང་ཡོངས་གྲུབ་་་་
བདེན་མེད་དྲང་དོན་དུ་བཀྲལ་བའི་དྲང་དོན་དེ་ཆོས་ཅན། གཞུང་
གོང་མའི་སྐབས་ནས་དངོས་སུ་བསྟན་པའི་དྲང་དོན་ཡིན་པར་ཐལ།
གཞུང་འོག་མའི་སྐབས་ནས་དངོས་སུ་བསྟན་པའི་དྲང་དོན་ཡིན་པའི་
ཕྱིར། དེར་ཐལ། སློབ་དཔོན་ཐོགས་མེད་ཀྱིས་ དྲང་དོན་དུ་་་་
བཀྲལ་བའི་དྲང་དོན་ཡིན་པའི་ཕྱིར། དེར་ཐལ། དགོངས་་་་་་
འགྲེལ་ལས། དྲང་བའི་དོན་རྩོད་པའི་གཞིའི་གནས་སུ་གྱུར་པ་་་
ལགས་ཞེས་གསུངས་པའི་ཕྱིར་ཏེ། སེམས་ཙམ་པའི་ཐད་ཀྱི་ལེགས་
བཤད་སྙིང་བོ་ལས། དྲང་དོན་དུ་འགྲེལ་ལུགས་ལ་སྒོ་མང་བོ་ཡོད་
ཀྱང་། རྣལ་འབྱོར་སྤྱོད་པ་པས་འཁོར་ལོ་གཉིས་པ་དྲང་དོན་དུ་
འགྲེལ་ལུགས་ནི་དེ་ཁོ་ན་ཉིད་ལྟར་ཡིན་པར་བློ་དང་ལྡན་པ་རྣམས་
ཀྱིས་ཤེས་པར་བྱོས་ཤིག ཞེས་གསུངས་པའི་ཕྱིར། གོང་གི་་་་
གསལ་བ་རྣམས་ལ་འདོད་ན། སློབ་དཔོན་ཐོགས་མེད་ཀྱིས་་་་་་་
དགོངས་འགྲེལ་གྱི་སྐབས་སུ་དྲང་ངེས་ཕྱེ་བ་དེས་དྲང་ངེས་འབྱེད་ཐུབ་
612



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པར་ཐལ། འདོད་པའི་ཕྱིར། འདོད་ན། འདི་ནི་དྲང་བའི་
དོན་ནོ། །འདི་ནི་ངེས་པའི་དོན་ནོ། །ཞེས་པའི་ལུང་ཙམ་གྱིས་ཀྱང་
དྲང་ངེས་འབྱེད་ཐུབ་པར་ཐལ། དགོངས་འགྲེལ་གྱི་སྐབས་སུ་དྲང་
ངེས་ཕྱེ་བས་དྲང་ངེས་ཕྱེ་བའི་གོ་ཆོད། བློ་གྲོས་མི་ཟད་པའི་མདོས་
དྲང་ངེས་ཕྱེ་བས་དྲང་ངེས་ཕྱེ་བའི་གོ་ཆོད་པའི་ཕྱིར། འདོད་ན།
ལེགས་བཤད་སྙིང་བོ་དང་ཡང་འགལ་བར་མ་ཟད་རིགས་པ་དང་ཡང་
འགལ་བའི་ཕྱིར་ཏེ། ལེགས་བཤད་སྙིང་བོ་ལས། མཐར་ཐུག་ན་
དྲི་མ་མེད་པའི་རིགས་པ་ཉིད་ཀྱིས་དབྱེ་དགོས་ཏེ། ཞེས་གསུངས་
པའི་ཕྱིར། བྱས་པ་ལ་ཁོ་ན་རེ། སློབ་དཔོན་ཐོགས་མེད་ཀྱིས་དྲང་
ངེས་མ་ཕྱེ་བར་ཐལ། དེས་དགོངས་འགྲེལ་ལྟར་དྲང་ངེས་མ་ཕྱེ་བའི་
ཕྱིར། དེར་ཐལ། དེས་དགོངས་འགྲེལ་ལྟར་དྲང་དོན་དུ་ཕྱེ་བས་
དྲང་དོན་གྱི་གོ་མི་ཆོད། ངེས་དོན་དུ་ཕྱེ་བས་ངེས་དོན་གྱི་གོ་མི་ཆོད་
པའི་ཕྱིར་ན་མ་ཁྱབ་སྟེ། སློབ་དཔོན་ཐོགས་མེད་ཀྱིས་དྲང་ངེས་ཕྱེ་
བ་བཅོམ་ལྡན་འདས་ཀྱི་དགོངས་པ་ཡིན་ཀྱང་། དེའི་དགོངས་པ་
མཐར་ཐུག་དང་ངེས་དོན་མཚན་ཉིད་པ་མ་ཡིན་པའི་ཕྱིར། དེར་
ཐལ། ཀླུ་སྒྲུབ་ཐོགས་མེད་གཉིས་ཀྱིས་དྲང་ངེས་ཕྱེ་བ་ལ་གུས་པར་
བཤད་ཀྱང་། གཙོ་བོར་ཀླུ་སྒྲུབ་ཀྱིས་དྲང་ངེས་ཕྱེ་བ་བཅོམ་ལྡན་
འདས་ཀྱི་དགོངས་པ་མཐར་ཐུག་དང་ངེས་དོན་དེ་ངེས་དོན་མཚན་
ཉིད་པར་འཇོག་པའི་ཕྱིར། དེར་ཐལ། ལེགས་བཤད་སྙིང་བོ་
ལས། ཤིང་རྟ་ཆེན་པོའི་ཚུལ་གཉིས་ཀྱི་གསུང་རབ་ཀྱི་དྲང་བ་དང་
613



བྱང་ཆུབ་ལོ་མ་དཔེ་ཚོགས། །
ངེས་པའི་དོན་རྣམ་པར་ཕྱེ་བ་དང་དེ་དག་གི་དགོངས་པ་མཁས་པའི་
དབང་བོ་རྣམས་ཀྱིས་སོ་སོར་བཀྲལ་བའི་སྒོ་མང་དུ་སྣང་ན། ཁྱེད་
ཅག་དེ་གཉིས་ཀྱི་དགོངས་འགྲེལ་མཁན་པོ་གང་གི་རྗེས་སུ་འབྲང་ནས་
ངེས་པའི་དོན་དུ་བཞག་པ་གང་ལ་མཐར་ཐུག་པའི་དོན་དུ་འདོད་པ་
བརྗོད་པར་གྱིས་ཤིག་ཅེས་འདྲི་ན། འཛམ་གླིང་མཁས་པའི་རྒྱུན་
གྱུར་འདི་རྣམས་ཀྱི། །ལེགས་བཤད་ཀུན་ལ་སྙིང་ནས་གུས་མོད་་་་
ཀྱང་། ། འཁོར་ འདས་ རྟེན་ འབྱུང༌ མི་ སླུའི་ གཏན་ ཚིགས་ ཀྱིས། །
མཚན་འཛིན་དམིགས་གཏད་ཐམས་ཅད་འཇིག་བྱེད་པ། །ཟླ་བ་ལས་
འོངས་ལེགས་བཤད་འོད་དཀར་གྱིས། །བློ་མིག་ཀུན་དའི་ཚལ་རབ་
ཕྱེ་བའི་ཚེ། ། སངས་རྒྱས་བསྐྱངས་ཀྱིས་བསྟན་པའི་ལམ་ མཐོང་་་་་་
ནས། །ཀླུ་སྒྲུབ་ལུགས་བཟང་གཙོ་བོར་མི་འཛིན་སུ། །ཞེས་གསུངས་
པའི་ཕྱིར། འོ་ན་ཁོ་རང་ལ་མདོ་སྡེ་ནས་དྲང་ངེས་ཕྱེ་བ་དུ་མ་ཞིག་མ་
བཤད་པར་ཐལ། དགོངས་འགྲེལ་ལས་དྲང་ངེས་ཕྱེ་བ་མ་གསུངས་
པའི་ཕྱིར། དེར་ཐལ། དེ་ནས་ཕྱེ་བས་དྲང་དོན་དེས་དྲང་དོན་གྱི་
གོ་མི་ཆོད། ངེས་དོན་དེས་ངེས་དོན་གྱི་གོ་མི་ཆོད་པའི་ཕྱིར། ཁྱབ་
པ་ཁས། འཁོར་གསུམ། འདོད་ན། མདོ་ལས། དགོངས་
ལྡེམ་གྱི་མདོ་བརྒྱད་སོགས་མི་འཐད་པར་ཐལ་ལོ། །འདོད་པའི་ཕྱིར།
འདོད་མི་ནུས་ཏེ། “མདོ་སྡེ་རྒྱན་ལས། དགོངས་པ་རྣམ་པ་བཞིར་
ཤེས་བྱ། ། ཞེས་གསུངས་པའི་ཕྱིར། མདོ་ཀུན་བཏུས་ལས་ཀྱང་།
དེ་བཞིན་གཤེགས་པས་གདུལ་བྱའི་དབང་གི་ཐེག་པའི་སྒོ་སྣ་ཚོགས་ཉེ་
614



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
བར་ སྟོན་ པས། ཞེས་ དང་། ལེགས་ བཤད་ སྙིང་ བོ་ ལས།
གདུལ་བྱའི་དབང་གི་ཞེས་པ་ནི་གདུལ་བྱའི་དབང་ཉིད་ཅེས་པ་སྟེ།
ཞེས་གསུངས་པའི་ཕྱིར། ཡང་ཁ་ཅིག་གིས། རྒྱལ་བའི་གསུང་
རབ་ཀྱི་དྲང་ངེས་འབྱེད་པའི་ཤིང་རྟའི་སྲོལ་འབྱེད་དེ་ལ་ཀླུ་སྒྲུབ་ཁོ་
ནར་གྲངས་ངེས་པར་ཐལ། སློབ་དཔོན་ཐོགས་མེད་ཀྱིས་དྲང་ངེས་
མ་ཕྱེ་བའི་ཕྱིར། དེར་ཐལ། ཐོགས་མེད་ཀྱིས་དྲང་དོན་དུ་ཕྱེ་བས་
དྲང་དོན་གྱི་གོ་མི་ཆོད། ངེས་དོན་དུ་ཕྱེ་བས་ངེས་དོན་གྱི་གོ་མི་ཆོད་
པའི་ཕྱིར་ན་མ་ཁྱབ། ཡང་ཁོ་ན་རེ། ལེགས་བཤད་སྙིང་བོ་ལས།
དེ་ཡང་ངེས་དོན་གྱི་གསུང་རབ་ཀྱི་དོན་གཞན་དུ་འདྲེན་པ་ལ་གནོད་
བྱེད་དང་། གཞན་དུ་དྲང་དུ་མི་རུང་བར་དོན་དེ་ལྟར་ངེས་པའི་
སྒྲུབ་བྱེད་ཀྱི་རིགས་པས་ལེགས་པར་གཏན་ལ་ཕབ་པ་ཞིག་གི་རྗེས་སུ་
འབྲང་ནས། དགོངས་པ་འཚོལ་དགོས་པས་ཞེས་པའི་ལུང་དོན་མ་
གྲུབ་པར་ཐལ། སློབ་དཔོན་ཐོགས་མེད་ཀྱིས་ངེས་དོན་གྱི་གསུང་
རབ་ཀྱི་དོན་གཞན་དུ་འདྲེན་པ་ལ་གནོད་བྱེད་མེད་པའི་ཕྱིར། དེར་
ཐལ། དེ་ ལ་ གནོད་ བྱེད་ ཡང་ དག་ མེད་ པའི་ ཕྱིར་ ན་ མ་ ཁྱབ།
རྟགས་གྲུབ་སྟེ། གཞན་དབང་ཡོངས་གྲུབ་བདེན་མེད་ལ་གནོད་
བྱེད་ཅི་ཡང་མེད་པའི་ཕྱིར། དེར་ཐལ། ཐལ་འགྱུར་བའི་ཐད་ཀྱི་
འདིར་བསྟན་འཁོར་ལོ་ ཐ་མའི་ དགོངས་ པ་བཤད་ པའི་ སྐབས་སུ།
ལེགས་བཤད་སྙིང་བོ་ལས། སྒྲ་ཇི་བཞིན་པ་ལ་གནོད་བྱེད་ཀྱི་གང་
ཟག་དང་ཆོས་རྣམས་དོན་དམ་པར་མ་གྲུབ་པ་ལ་རིགས་པའི་གནོད་
615



བྱང་ཆུབ་ལོ་མ་དཔེ་ཚོགས། །
བྱེད་ཅི་ཡང་མེད་ལ། དོན་དམ་པའི་རང་གི་མཚན་ཉིད་ཀྱིས་གྲུབ་
པ་ལ་རྒྱུ་འབྲས་སོགས་རྣམ་གཞག་ཐམས་ཅད་མི་རུང་བར་དབུ་མའི་
བསྟན་བཅོས་ལས་གསུངས་པ་རྣམས་སོ། ། ཞེས་གསུངས་པའི་ཕྱིར།
ཡང་ཁ་ཅིག རིགས་པ་དང་འགལ་བའི་གྲུབ་མཐའ་ཁས་ལེན་ན་སྨྲ་
བ་བོ་ཚད་མའི་སྐྱེས་བུར་མི་རུང་བའི་ཕྱིར། ཞེས་གསུངས་པའི་ཕྱིར་
ན་མ་ཁྱབ་སྟེ། དེའི་དོན་ནི་རང་ལུགས་ལ། དོན་ལ་རིགས་པ་དང་
འགལ་བའི་གྲུབ་མཐའ་ཁས་ལེན་ན་དོན་དེ་ལ་ཚད་མའི་སྐྱེས་བུར་མི་
རུང་ཞེས་པའི་དོན་ཡིན་པའི་ཕྱིར། འདོད་ན། ཐོགས་མེད་སྐུ་
མཆེད་ གཉིས་ ཆོས་ ཅན། ཚད་ མའི་ སྐྱེས་ བུ་ མ་ ཡིན་ པར་ ཐལ།
རིགས་པ་དང་འགལ་བའི་གྲུབ་མཐའ་ཁས་ལེན་པའི་ཕྱིར། ཁྱབ་པ་
ཁས། རྟགས་གྲུབ་སྟེ། གཞན་དབང་ཡོངས་གྲུབ་བདེན་གྲུབ་ཏུ་
ཁས་ལེན་པའི་ཕྱིར་ཏེ། དེ་གྲུབ་མཐའ་བཞིའི་ཕལ་ཆེར་གྱིས་ཁས་
ལེན་པའི་ཕྱིར། ཁྱབ་སྟེ། ལེགས་བཤད་སྙིང་བོ་ལས། རིགས་
པ་དང་འགལ་བའི་གྲུབ་མཐའ་ཁས་ལེན་ན་སྨྲ་བ་པོ་ཚད་མའི་སྐྱེས་
བུར་མི་རུང་ཞིང༌། ཞེས་གསུངས་པའི་ཕྱིར། འདོད་མི་ནུས་ཏེ།
རྒྱལ་བས་དྲང་ངེས་འབྱེད་པར་ལུང་བསྟན་པའི་གང་ཟག་ཡིན་པའི་
ཕྱིར། འཇམ་དཔལ་རྩ་རྒྱུད་ལས། མདོ་སྡེ་དྲང་དོན་ངེས་པའི་
དོན། །རྣམ་པ་མང་བོ་ཞེས་སོགས་གསུངས་པའི་ཕྱིར། ཡང་ཁོ་ན་
རེ། སློབ་དཔོན་ཐོགས་མེད་ཀྱིས་ དྲང་ངེས་མ་ བཀྲལ་བར་ ཐལ།
དེས་དྲང་ངེས་འབྱེད་མི་ཐུབ་པའི་ཕྱིར། དེར་ཐལ། དེས་་་་་་
616



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དགོངས་འགྲེལ་ནས་དྲང་ངེས་ཕྱེ་བས་དྲང་ངེས་འབྱེད་མི་ཐུབ་པའི་
ཕྱིར་ན་མ་ཁྱབ་སྟེ། ཐོགས་མེད་ཀྱིས་དགོངས་འགྲེལ་ནས་བོཤད་
པའི་གཞན་དབང་ཡོངས་གྲུབ་བདེན་གྲུབ་ཏུ་རྟོགས་པའི་རིགས་པ་
ཡང་དག་མེད། སྒྲུབ་བྱེད་ཀྱི་རྟགས་ཡང་དག་ཀྱང་མེད་པའི་ཕྱིར།
དེར་ཐལ། གཞན་དབང་ཡོངས་གྲུབ་བདེན་གྲུབ་ ཏུ་འཛིན་པའི་
བདེན་འཛིན་གྱི་ཞེན་ཡུལ་རྟོགས་པའི་རིགས་པ་ཡང་དག་ཀྱང་མེད།
དེ་སྒྲུབ་བྱེད་ཀྱི་རིགས་པ་ཡང་དག་ཀྱང་མེད་པའི་ཕྱིར། དེར་ཐལ།
གཞན་དབང་ཡོངས་གྲུབ་བདེན་མེད་དུ་རྟོགས་བྱེད་ཀྱི་རྒྱབ་བརྟེན་
ཚད་མ་ཡང་ཡོད། དེ་སྒྲུབ་བྱེད་ཀྱི་རྟགས་ཡང་དག་ཀྱང་ཡོད་པའི་
ཕྱིར། དེར་ཐལ། རྣམ་འགྲེལ་ལས། ངེས་པ་དང་ནི་སྒྲོ་་་་་་
འདོགས་ཡིན། །གནོད་བྱ་གནོད་བྱེད་དངོས་པོའི་ཕྱིར། །ཞེས་དང་།
གང་ལ་རྒྱབ་བརྟེན་ཚད་མ་ཡོད། །དེ་ནི་དེ་ལ་གནོད་བྱེད་ཡིན། །
ཞེས་པ་དང་། དཔལ་ལྡན་ཟླ་བས་ཀྱང་། དངོས་རྣམས་དངོས་པོ་
མེད་པར་རྟོགས་སུ་གཞུག་པར་ནི། །ནུས་པར་ཆེས་སླ་ཇི་ལྟ་དེ་ལྟར་
གཞན་དག་ལས་ཞེས་པ་རྩ་འགྲེལ་དང་། ལེགས་བཤད་སྙིང་བོ་ལས།
རིགས་པ་དང་འགལ་བའི་གྲུབ་མཐའ་ཁས་ལེན་ན། སྨྲ་བ་བོ་ཚད་
མའི་སྐྱེས་བུར་མི་རུང་བའི་ཕྱིར། དངོས་པོའི་དེ་ཁོ་ན་ཉིད་ཀྱང་
འཐད་པ་བསྒྲུབ་པའི་རིགས་པའི་སྒྲུབ་བྱེད་དང་ལྡན་པའི་ཕྱིར་རོ། །
ཞེས་གསུངས་པའི་ཕྱིར། ཡང་ཁ་ཅིག མདོ་སྡེ་དགོངས་འགྲེལ་
སྒྲ་ཇི་བཞིན་དུ་བྱས་ནས། མཚན་ཉིད་གསུམ་གྱི་ངོ་བོ་ཉིད་མེད་
617



བྱང་ཆུབ་ལོ་མ་དཔེ་ཚོགས།
ཚུལ་ གཏན་ ལ་ འབེབས་ པ་ ན། ལེགས་ བཤད་ སྙིང་ བོ་ ལས།
མཚན་ཉིད་ངོ་བོ་ཉིད་མེད་པ། སྐྱེ་བ་ངོ་བོ་ཉིད་མེད་པ། དོན་
དམ་པ་ངོ་བོ་ཉིད་མེད་པ་ཞེས་པའི་ཚིག་ཟིན་གྱི་ཀུན་བཏགས་ལ་རང་
མཚན་མེད། གཞན་དབང་ལ་བདག་སྐྱེ་དང༌། ཡོངས་གྲུབ་ལ་
ཆོས་བདག་གི་ངོ་བོ་ཉིད་མེད་ཚུལ་གྱི་མཚན་ཉིད་གསུམ་གྱི་རྣམ་་་་
གཞག་གཏན་ལ་འབེབས་པས་ཁྱབ་ཟེར་ན། འོ་ན་མདོ་སྡེ་དགོངས་
འགྲེལ་སྒྲ་ཇི་བཞིན་དུ་བྱས་ནས། མཚན་ཉིད་གསུམ་གྱི་རྣམ་གཞག་
གཏན་ལ་འབེབས་ན། ལེགས་བཤད་སྙིང་བོ་ལས། མཚན་ཉིད་
ངོ་བོ་ཉིད་མེད་པ་ཞེས་སོགས་ཀྱི་ཐད་ཀྱི་མཚན་ཉིད་གསུམ་གྱི་རྣམ་
བཞག་དགག་བྱ་དེ་གསུམ་མེད་ཚུལ་གཏན་ལ་འབེབས་པས་ཁྱབ་པར་
ཐལ། འདོད་པའི་ཕྱིར། འདོད་ན། མདོ་སྡེ་དགོངས་འགྲེལ་སྒྲ་
ཇི་བཞིན་དུ་བྱས་ནས་གཞན་དབང་སྐྱེ་བ་ངོ་བོ་ཉིད་མེད་ཚུལ་ལ་
བདག་སྐྱེ་དེ་ལྟར་དགོས་པར་ཐལ། འདོད་པའི་ཕྱིར། འདོད་ན།
གཞན་དབང་གཞན་དབང་ལས་མི་སྐྱེ་བ་ཙམ་གཞན་དབང་སྐྱེ་བ་ངོ༌
བོ་ཉིད་མེད་པའི་དོན་ཡིན་པར་ཐལ། འདོད་པའི་ཕྱིར། འདོད་
མི་ནུས་ཏེ། གཞན་དབང་ལ་མདོ་སྡེ་རྒྱན་ལས། རང་དང་རང་གི་
མཚན་ཉིད་དུ། ། ཞེས་སོགས་ལྟར་གྱི་སྐྱེ་འཇིག་གནས་གསུམ་དང་།
བྱིས་པ་ཞེན་པ་ལྟར་གྱི་གཙང་བདེ་རྟག་བདག་གི་ངོ་བོ་ཉིད་མེད་ཚུལ་
བདུན་ནམ་བརྒྱད་ཡོད་པའི་ཕྱིར་ཏེ། འདིའི་ཐད་ཀྱི་ལེགས་བཤད་
སྙིང་བོ་ལས། འདུས་བྱས་ཀྱི་མཚན་ཉིད་གསུམ་དང་། བྱིས་པ་
618



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཞེན་པ་བཞིན་གྱི་ངོ་བོ་ཉིད་མེད་པ་ལ་དགོངས་ནས་ངོ་བོ་ཉིད་མེད་
པར་གསུངས་པར་བཤད་དོ། ། ཞེས་གསུངས་པའི་ཕྱིར། གཞན་
ཡང་དེ་མ་ཁྱབ་པར་ཐལ། དགོངས་འགྲེལ་སྒྲ་ཇི་བཞིན་དུ་འདོད་
པའི་དབུ་མ་རང་རྒྱུད་པ་ཁ་གཉིས་ཀས་གཞན་དབང་རྒྱུ་རྐྱེན་ལས་སྐྱེ་
ཡང་རང་དབང་གིས་མི་སྐྱེ་ཞེས་པའི་རང་དེ་དེ་བཞིན་ཉིད་ཀྱི་སྐྱེ་བ།
རང་བཞིན་གྱི་སྐྱེ་བ། བདེན་གྲུབ་ཀྱི་སྐྱེ་བ་མེད་པའི་དོན་དུ་འཇོག་
པའི་ཕྱིར། ཞེས་པའི་ཚུལ་དེ་ཉིད་སྟོན་པར་བྱེད་པ་ལ། མ་དྲོས་
པས་ཞུས་པ་ལས། གང་ཞིག་རྐྱེན་ལས་སྐྱེ་བ་དེ་མ་སྐྱེས། །དེ་ལ་སྐྱེ་
བའི་རང་བཞིན་ཡོད་མ་ཡིན། ། ཞེས་དང་། སློབ་དཔོན་ལེགས་་
ལྡན་གྱིས་སེམས་ཙམ་པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ
གཞག་ལེགས་པར་འགོག་པའི་ཐད་ཀྱི་ལེགས་བཤད་སྙིང་བོ་ལས་་་
གསུངས་པའི་ཕྱིར། ལྷག་ཏུ་སློབ་དཔོན་ལེགས་ལྡན་གྱིས་སེམས་
ཙམ་པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་གཞག་བཤད་པ་
དེ་མདོ་གང་གི་ཡང་དོན་དུ་འཛིན་མི་རིགས་པའི་ཕྱིར། ཡང་ཁ་ཅིག་
ཐོགས་མེད་དང་ཀླུ་སྒྲུབ་གཉིས་ཀྱིས་དྲང་ངེས་ཕྱེ་བ་ལ་ཁྱད་པར་ཅུང་
ཟད་ཀྱང་མེད་པར་ཐལ། ཐོགས་མེད་ཀྱིས་ངེས་དོན་དུ་བཀྲལ་བའི་
ངེས་དོན་དེ་གདུལ་བྱ་འགའ་ཞིག་ལ་ལྟོས་ཏེ་ངེས་དོན་ཡིན་ཀྱང་་་་
ཐམས་ཅད་ལ་ངེས་དོན་མ་ཡིན་པ་དང༌། ཀླུ་སྒྲུབ་ཀྱིས་ངེས་དོན་དུ་
བཀྲལ་བའི་ངེས་དོན་དེ་གདུལ་བྱ་འགའ་ཞིག་ལ་ལྟོས་ཏེ་ངེས་དོན་
ཡིན་ ཀྱང་ ཐམས་ ཅད་ ལ་ ངེས་ དོན་ མ་ ཡིན་ པའི་ ཕྱིར་ ན་ མ་ ཁྱབ།
619



བྱང་ཆུབ་ལོ་མ་དཔེ་ཚོགས།
---
རྟགས་གྲུབ་སྟེ། ཐོགས་མེད་ཀྱིས་གཞན་དབང་ཡོངས་གྲུབ་བདེན་
གྲུབ་ངེས་དོན་དུ་བཀྲལ་པའི་ངེས་དོན་དེ་གདུལ་བྱ་ཕལ་བ་ལ་ལྟོས་ཏེ་
ངེས་དོན་ཡིན་ཀྱང་མཆོག་ལ་ལྟོས་ཏེ་ངེས་དོན་མ་ཡིན་པ་དང་། ཀླུ་
སྒྲུབ་ཀྱིས་གཞན་དབང་ཡོངས་གྲུབ་བདེན་མེད་ངེས་དོན་དུ་བཀྲལ་
བའི་ངེས་དོན་དེ་གང་ཟག་མཆོག་ལ་ལྟོས་པའི་ངེས་དོན་ཡིན་ཀྱང་
ཕལ་བ་ལ་ལྟོས་པའི་ངེས་དོན་མ་ཡིན་པའི་ཕྱིར། དེར་ཐལ། ཀླུ་
སྒྲུབ་ཀྱིས་ངེས་དོན་དུ་བཀྲལ་བའི་ངེས་དོན་དེ་རང་གི་མཚན་ཉིད་ཀྱི་
གྲུབ་པས་སྟོང་བའི་སྟོང་བ་ཉིད་སྟོན་མི་རུང་བའི་གདུལ་བྱ་ལ་བསྟན་
ན་ཆད་ལྟ་སྐྱེ་བའི་ཕྱིར། དེར་ཐལ། ཀླུ་སྒྲུབ་ཀྱིས་ངེས་དོན་དུ་
བཀྲལ་བའི་ངེས་དོན་ནི་བཅོམ་ལྡན་འདས་ཀྱི་དགོངས་པ་མཐར་ཐུག་
དང་ངེས་དོན་ནི་ངེས་དོན་མཚན་ཉིད་པར་འཛིན་དགོས་པའི་ཕྱིར།
དཔེར་ན་བདག་མེད་ཕྲ་མོ་སྟོན་མི་རུང་བའི་གདུལ་བྱ་ལ་བདག་དང་
བདག་མེད་གཉིས་ཀྱི་ནང་ནས་བདག་མཆོག་ཏུ་གསུངས་པའི་ཕྱིར།
ཀླུ་སྒྲུབ་ཀྱིས་མཚན་ཉིད་གསུམ་དུ་བཀྲལ་བའི་ཐད་ཀྱི་ལེགས་བཤད་
སྙིང་བོ་ལས། གདུལ་བྱ་དེ་ལ་ལྟོས་ཏེ་ཡུམ་གྱི་མདོ་དྲང་དོན་དང་། །
དགོངས་འགྲེལ་ངེས་དོན་དུ་འགྲོ་སྟེ། བཞི་བརྒྱ་པ་ལས། བདག་
མེད་པ་སྟོན་པའི་སྣོད་དུ་མི་རུང་བའི་གདུལ་བྱ་ལ་བདག་དང་བདག་
མེད་བསྟན་པ་གཉིས་ཀྱི་སྔ་མ་མཆོག་ཏུ་གསུངས་པ་བཞིན་ནོ། །ཞེས་
གསུངས་པའི་ཕྱིར། བྱས་པ་ལ་ཁོ་ན་རེ། ཐོགས་མེད་དང་ཀླུ་སྒྲུབ་
གཉིས་ཀྱིས་དྲང་ངེས་ཕྱེ་བས་གསུམ་གྱི་འགྲོ་བ་རྣམས་ལ་ཉི་ཟླ་ལྟར་
620



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གྲགས་པ་མ་ཡིན་པར་ཐལ། ཐོགས་མེད་ཀྱིས་ངེས་དོན་དུ་ཕྱེ་བ་
གདུལ་བྱ་འགའ་ཞིག་ལ་ངེས་དོན་ཡིན་ཀྱང་ཐམས་ཅད་ལ་ངེས་དོན་
མ་ཡིན་པ་དང་། ཀླུ་སྒྲུབ་ཀྱིས་ཕྱེ་བའི་ངེས་དོན་ཡང་གདུལ་བྱ་་་
འགའ་ཞིག་ལ་ངེས་དོན་ཡིན་ཀྱང་ཐམས་ཅད་ལ་ངེས་དོན་མ་ཡིན་
པའི་ཕྱིར་ན་མ་ཁྱབ། དེ་གཉིས་ཀྱིས་དྲང་ངེས་ཕྱེ་པ་ཐམས་ཅད་ལ་
མ་གྲགས་པ་མ་ཡིན་ཀྱང༌། ཁས་མི་ལེན་ པ་ཙམ་ཡིན་པའི་ཕྱིར།
ཡང་ཁོ་ན་རེ། ལེགས་ལྡན་གྱིས་རྣལ་འབྱོར་སྤྱོད་པའི་མཚན་ཉིད་
གསུམ་གྱི་རྣམ་གཞག་མདོ་གང་གི་ཡང་དོན་དུ་མི་བཞེད་པར་ཐལ།
དེས་དབུ་མ་པའི་མཚན་ཉིད་གསུམ་གྱི་རྣམ་གཞག་མདོའི་དོན་དུ་ཁས་
ལེན་ཀྱང་། དགོངས་འགྲེལ་ལས་བཤད་པའི་མཚན་ཉིད་གསུམ་གྱི་
རྣམ་གཞག་མདོའི་དོན་དུ་མི་བཞེད་པའི་ཕྱིར། ཞེས་འཆད་པ་ལ།
ལེགས་ལྡན་གྱིས་རྣལ་འབྱོར་སྤྱོད་པའི་མཚན་ཉིད་གསུམ་བཀག་པའི་
ཐད་ཀྱི་ལེགས་བཤད་སྙིང་བོ་ལས། དགོངས་འགྲེལ་ལས་མཚན་
ཉིད་གསུམ་གསུང་བའི་དོན་རྣལ་འབྱོར་སྤྱོད་པ་བ་དག་གིས་ཇི་ལྟར་
བཀྲལ་བ་ལྟར་མདོའི་དོན་མ་ཡིན་པར་དབུ་མའི་དོན་དུ་འགྲེལ་པའི་
ལམ་སྲོལ་འདི་ནི་ལེགས་ལྡན་གྱིས་ཕྱེ་བ་ཞིབ་ཏུ་ནི་དབུ་མ་སྣང་བ་ལས་
བཤད་དེ། ཞེས་གསུངས་པའི་ཕྱིར་ན་མ་ཁྱབ། ལུང་དེའི་དོན་དེ་
རྣལ་འབྱོར་སྤྱོད་པ་བས་མཚན་ཉིད་གསུམ་གྱི་རྣམ་གཞག་བསྟན་པ་དེ་
མདོའི་དོན་ཕལ་བ་དང༌། དབུ་མ་བའི་འདོད་པ་ལྟར་གྱི་མཚན་
ཉིད་གསུམ་གྱི་རྣམ་གཞག་དེ་མདོའི་དོན་གཙོ་བོ་ཡིན་ཅིང་དབུ་མ་
621



-
-
-
བྱང་ཆུབ་ལོ་མ་དཔེ་ཚོགས།
པའི་ལམ་སྲོལ་འདི་འབྱེད་པ་བོ་ལེགས་ལྡན་ཡིན་ཞེས་པའི་དོན་ཡིན་
པའི་ཕྱིར། རྩ་བར་འདོད་ན། རྣལ་འབྱོར་སྤྱོད་པ་བའི་ལུགས་དེ་
ནང་བ་སངས་རྒྱས་པའི་ལུགས་མ་ཡིན་པར་ཐལ། སློབ་དཔོན་་་་
ལེགས་ལྡན་གྱིས་རྣལ་འབྱོར་སྤྱོད་པ་བའི་འདོད་པ་ལྟར་གྱི་མཚན་ཉིད་
གསུམ་གྱི་རྣམ་གཞག་དེ་མདོ་གང་གི་ཡང་དོན་དུ་མི་བཞེད་པའི་ཕྱིར།
བྱས་པ་ལ་ཁོ་ན་རེ། སེམས་ཙམ་པ་བའི་འདོད་པ་ལྟར་གྱི་མཚན་
ཉིད་གསུམ་གྱི་རྣམ་གཞག་དེ་མདོ་སྡེ་དགོངས་འགྲེལ་གྱི་དོན་མ་ཡིན་
པར་ཐལ། ལེགས་ལྡན་དང་ཀ་མ་ལ་ཤི་ལ་སོགས་ཀྱིས་དེ་ཀླུ་སྒྲུབ་ཀྱི་
དགོངས་པར་བཞེད་པའི་ཕྱིར། དེར་ཐལ། དེ་གཉིས་ཀྱིས་ཀླུ་
སྒྲུབ་ཀྱི་དགོངས་པར་བཀྲལ་བ་ཡོད་པའི་ཕྱིར་ན་མ་ཁྱབ། རྟགས་
གྲུབ་སྟེ། ལེགས་ལྡན་གྱིས་དེ་མདོ་སྡེ་དགོངས་འགྲེལ་གྱི་དངོས་་་་
བསྟན་བསྟན་བྱའི་གཙོ་བོ་ཡིན་ཅིང་། སྟོང་ཉིད་སྟོན་མི་རུང་བའི་
གདུལ་བྱ་ལ་རེ་ཞིག་དེ་བསྟན་ནས་ཕྱིས་དགོངས་དོན་མཐར་ཐུག་ལ་
འཁྲིད་པར་བཞེད་པའི་ཕྱིར། དེར་ཐལ། དཔལ་ལྡན་ཟླ་བ་
གྲགས་པས་ཀྱང་། དེ་དགོངས་འགྲེལ་གྱི་དངོས་བསྟན་བསྟན་བྱའི་
གཙོ་བོ་ཡིན་ཅིང་། རང་གི་མཚན་ཉིད་ཀྱིས་སྟོང་བའི་སྟོང་བ་ཉིད་
སྟོན་མི་རུང་བའི་གདུལ་བྱ་ལ་རེ་ཞིག་དེ་བསྟན་ནས། མཐར་་་་་
དགོངས་དོན་ལ་འཁྲིད་པར་བཞེད་པའི་ཕྱིར། དབུ་མ་འཇུག་པ་
ལས། རྣམ་པ་དེ་ལྟས་མདོ་སྡེ་གཞན་ཡང་ནི། །དྲང་དོན་ཉིད་དུ་
ལུང་འདིས་གསལ་བར་བྱེད། ། ཅེས་དང་། ལང་གཤེགས་ལས་་་་
622



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཀྱང་། ཇི་ལྟར་ནད་པ་ན་བ་ལ། སྨན་པས་སྨན་ནི་གཏོང་བ་
ལྟར། ། དེ་བཞིན་སངས་རྒྱས་སེམས་ཅན་ལ། ། ཇི་ཙམ་བཟོད་པའི་
ཆོས་ སྟོན་ ཏོ། ། ཞེས་ གསུངས་ པའི་ ཕྱིར། བྱས་ པ་ ལ་ ཁོ་ ན་ རེ།
གང་ཟག་གི་བདག་ཡོད་པར་སྟོན་པའི་མདོ་དང་། ཕུང་སོགས་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་དངོས་
སུ་སྟོན་པའི་མདོ་རྣམས་ཀྱིས་རང་གི་གདུལ་བྱ་སྒྲས་ཟིན་གྱི་བརྗོད་བྱ་
ལ་སྤྱོད་དུ་བཅུག་ནས། ཕྱིས་དགོངས་པ་ལ་འཁྲིད་པ་མི་འཐད་པར་
ཐལ། དྲང་དོན་གྱི་མདོ་ཡིན་ན། རང་གི་གདུལ་བྱ་སྒྲས་ཟིན་གྱི་
བརྗོད་བྱ་ལ་སྤྱོད་དུ་བཅུག་ནས་ཕྱིས་དགོངས་པ་ལ་འཁྲིད་པས་མ་
ཁྱབ་པའི་ཕྱིར་ན་མ་ཁྱབ། མ་གྲུབ་ན། བསྒྱུར་བ་ལ་ལྡེམ་བོར་
དགོངས་པའི་མདོའི་ནང་ཚན་གྱི། ཕ་དང་མ་ནི་བསད་བྱ་ཞིང་། །
ཞེས་པ་ནས། ཉིད་དུ་འགྱུར་ཞེས་པའི་མདོ་ཆོས་ཅན། རང་གི་
ཆེད་དུ་བྱ་བའི་གདུལ་བྱ་ལ་སྒྲས་ཟིན་གྱི་བརྗོད་བྱ་སྤྱོད་དུ་བཅུག་ནས་
ཕྱིས་དགོངས་པ་ལ་འཁྲིད་པར་ཐལ། དྲང་དོན་གྱི་མདོ་ཡིན་ན་དེ་
ཡིན་ པས་ ཁྱབ་ པའི་ ཕྱིར། རྟགས་ ཁས། འདོད་ མི་ ནུས་ ཏེ།
དེའི་སྒྲས་ཟིན་གྱི་དེ་དེའི་བརྗོད་བྱ་མ་ཡིན་པའི་ཕྱིར་དང་། ཕ་མ་
གཉིས་བསད་བྱར་བསྟན་པ་དེའི་སྒྲས་ཟིན་ཡིན་ཡང་དེའི་སྒྲས་ཟིན་གྱི་
བརྗོད་བྱ་མ་ཡིན་པའི་ཕྱིར་ཏེ། དེའི་མིང་གིས་བཏགས་པའི་སྲིད་
སྲེད་གཉིས་དེའི་བརྗོད་བྱར་འཇོག་དགོས་པའི་ཕྱིར། ཐལ་འགྱུར་
པའི་ཐད་གྱི་ལེགས་བཤད་སྙིང་བོ་ལས། ཕ་དང་མ་ནི་བསད་བྱ་
623



བྱང་ཆུབ་ལོ་མ་དཔེ་ཚོགས།
ཞིང་། ། ཞེས་གསུངས་པ་ལྟར། སྒྲས་ཟིན་བརྗོད་བྱའི་དོན་མིན་་
ཡང་སྨྲ་བ་བོའི་བརྗོད་འདོད་གྱི་དབང་གི་དོན་སྲིད་སྲེད་བརྗོད་བྱའི་
དོན་ཡིན་པ་ལྟར་འདི་ལ་བྱར་མེད་དོ། གསུང་བ་བོས་འདིའི་གདུལ་
བྱ་ལ་དངོས་བསྟན་གྱི་དོན་དེ་ཉིད་འཛིན་དུ་གཞུག་པར་བཞེད་པའི་
ཕྱིར་རོ། །དེས་ན་འདི་ལ་བརྗོད་བྱ་ཞིག་བསྟན་དགོས་ལ། སྒྲས་
ཟིན་ལས་གཞན་པའི་བརྗོད་བྱ་བསྟན་དུ་མེད་པའི་ཕྱིར་དངོས་ཟིན་གྱི་
བརྗོད་བྱ་འདིའི་བརྗོད་བྱར་བྱ་དགོས་ཤིང་། ཞེས་གསུངས་པའི་
ཕྱིར། བྱས་པ་ལ་ཁོ་ན་རེ། འཕགས་པ་ཡབ་སྲས་དང་ལེགས་ལྡན་
དང་ཞི་འཚོ་ཡབ་སྲས་རྣམས་ཀྱིས་ས་བཅུ་བ་ལས། ཁམས་གསུམ་པོ་
འདི་དག་ཐམས་ཅད་སེམས་ཙམ་མོ། །ཞེས་དང༌། ལང་གཤེགས་
ལས་ཀྱང་། ཕྱི་རོལ་སྣང་བ་ཡོད་མིན་ཏེ། །འཇིག་རྟེན་ལུས་དང་
ལོངས་སྤྱོད་གནས། །འདྲ་བར་སེམས་ནི་སྣང་བས་ན། །སེམས་ཙམ་
དུ་ནི་ཡོད་སྨྲའོ། །ཞེས་པའི་མདོ་རྣམས་དྲང་དོན་དུ་འགྲེལ་ཚུལ་་་་
མཚུངས་པར་ཐལ། དེ་རྣམས་ཀྱིས་མདོ་དྲང་དོན་དུ་འགྲེལ་བར་
མཚུངས་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་རྣམས་ཀྱིས་
མདོ་དེ་དག་ཀུན་རྫོབ་བདེན་པ་གཙོ་བོར་དངོས་སུ་སྟོན་པའི་མདོ་
ཡིན་པས་དྲང་དོན་གྱི་མདོར་མཐུན་པར་བཞེད་པའི་ཕྱིར། དང་བོ་
གྲུབ་སྟེ། ལེགས་བཤད་སྙིང་བོ་ལས། འདི་ལ་དབུ་མ་བ་གཞན་
དག་ཕྱི་རོལ་དང་ཤེས་པ་ཡོད་མཉམ་དུ་སྨྲ་པ་དང༌། དབུ་མ་བ་ཁ་
ཅིག་དང་། རྣམ་རིག་པ་ནང་གི་ཤེས་པ་ཡོད། ཕྱི་རོལ་མེད་ཅེས་
624



-
--
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
སྨྲ་བ་ཐམས་ཅད་ཀྱང་ཡོད་ན་རང་གི་མཚན་ཉིད་ཀྱིས་གྲུབ་ཅིང་རང་
གི་མཚན་ཉིད་ཀྱིས་མེད་ན་མེད་པར་སྨྲ་བ་ཁོ་ནའོ། ། ཞེས་གསུངས་
པའི་ཕྱིར། ། རྟགས་གཉིས་པ་གྲུབ་སྟེ། ལེགས་བཤད་སྙིང་བོ་ལས།
ས་བཅུ་བ་ལས་ཁམས་གསུམ་སེམས་ཙམ་དུ་གསུངས་པས་ཀྱང་ཕྱི་རོལ་
བཀག་པ་མ་ཡིན་པར་བཞེད་པས་ཕྱི་རོལ་བཀག་པ་དེ་མདོ་གང་གི་
ཡང་དོན་མ་ཡིན་པར་བཞེད་དམ་དཔྱད་པར་བྱའོ། །ཞེས་གསུངས་
པའི་ཕྱིར། རྟགས་གསུམ་པ་གྲུབ་སྟེ། ཟླ་གྲགས་ཀྱིས་ས་བཅུ་བའི་
མདོ་ལས། ཁམས་གསུམ་པོ་འདི་ནི་སེམས་ཙམ་མོ་ཞེས་པའི་ཙམ་
སྒྲས་མུ་སྟེགས་པས་བཏགས་པའི་བདག་སེམས་ལས་གཞན་པའི་་་་
འཇིག་རྟེན་པའི་བྱེད་པ་བོ་འགོག་པར་བཞེད་དེ། ལང་གཤེགས་
ལས། ཕྱི་རོལ་སྣང་བ་ཡོད་མིན་ཏེ། ། ཞེས་པའི་ཙམ་སྒྲས་ལེགས་
ལྡན་ལྟར་ཕྱི་རོལ་གྱི་དོན་མ་བཀག་པར་མི་བཞེད་ཅིང་བཀག་ཀྱང་
དྲང་དོན་གྱི་མདོར་བཞེད་པའི་ཕྱིར། ལེགས་བཤད་སྙིང་བོའི་ལུང་
ཡང་ས་བཅུ་བ་ལས། ཁམས་གསུམ་པོ་སེམས་ཙམ་དུ་གསུངས་པའི་
ཙམ་གྱི་སྒྲས་དེ་དག་འགོག་པ་ནི་མདོ་དེའི་དོན་མིན་ཏེ། སེམས་
ལས་གཞན་པའི་འཇིག་རྟེན་གྱི་བྱེད་པ་བོ་བཀག་པར་མདོ་ལས་གསལ་
བར་གསུངས་པ་ལེགས་ལྡན་དང་འདྲའོ། །ཕྱི་རོལ་སྣང་བ་ཡོད་མིན་
ཏེ། །ཞེས་སོགས་ཀྱི་ལུང་དེས་ཕྱི་རོལ་མ་བཀག་ཅེས་ལེགས་ལྡན་གྱིས་
འཆད་པ་ལྟར་ཟླ་བས་མི་བཞེད་ཀྱི་མདོ་སྡེ་དེས་དེ་ལྟར་བསྟན་ཀྱང་དེ་
དྲང་དོན་ཡིན་ཞེས་འགྲེལ་ལོ། །ཞེས་གསུངས་པའི་ཕྱིར། བྱས་པ་
625



བྱང་ཆུབ་ལོ་མ་དཔེ་ཚོགས།
ལ་ཁོ་ན་རེ། དབུ་སེམས་ཀྱི་མཚན་ཉིད་གསུམ་གྱི་ངོ་བོ་ཉིད་མེད་
ཚུལ་མི་འདྲ་ཡང་། སེམས་ཙམ་པའི་ལུགས་ གཞིར་བཞག་པ་ལ།
དགོངས་འགྲེལ་ལས་མཚན་ཉིད་གསུམ་མདོར་བསྟན་གྱི་གཞུང་ལ་
འཁྲུལ་ནས་ཤེར་ཕྱིན་གྱི་མདོར་ཆོས་ཐམས་ཅད་ངོ་བོ་ཉིད་མེད་པར་
གསུངས་པའི་ངོ་བོ་ཉིད་ཡིན་ན། མཚན་ཉིད་གསུམ་མདོར་བསྟན་
གྱི་སྐབས་ཀྱི་ངོ་བོ་ཉིད་མེད་པ་གསུམ་པོ་གང་རུང་གི་སྟེང་གི་མེད་རྒྱུའི་
ངོ་བོ་ཉིད་ཡིན་པས་ཁྱབ་ཟེར་བ་དང་། ཆོས་ཐམས་ཅད་ངོ་བོ་ཉིད་
མེད་པར་གསུངས་པའི་ཚིག་ཟུར་གྱི་ངོ་བོ་ཉིད་ཡང་ཡིན་ཀུན་བཏགས་
ཡང་ཡིན་པའི་གཞི་མཐུན་པ་ཡིན་ན། ཆོས་ཀྱི་བདག་མེད་ཀྱི་དབང་
དུ་བྱས་པའི་ཀུན་བཏགས་ཀྱི་སྟེང་གི་མེད་རྒྱུའི་ངོ་བོ་ཉིད་ཡིན་པས་
ཁྱབ་ཟེར་ན། དུས་གསུམ་གྱི་ངོ་བོ་ཉིད་གསུམ་མམ། སྐྱེ་འགག་
གནས་གསུམ་གྱི་ངོ་བོ་ཉིད་གསུམ་དང་བྱིས་ པས་གཙང་བདེ་རྟག་
བདག་དང་ཀུན་བཏགས་ངོ་བོ་ཉིད་སོགས་སུ་བཟུང་བའི་ངོ་བོ་ཉིད་
བརྒྱད་པོ་ཆོས་ཅན། མཚན་ཉིད་གསུམ་མདོར་བསྟན་གྱི་སྐབས་ཀྱི་
ངོ་བོ་ཉིད་མེད་པ་གསུམ་པོ་གང་རུང་གི་སྟེང་གི་མེད་རྒྱུའི་ངོ་བོ་ཉིད་དེ་
ཡིན་པར་ཐལ། ཤེར་ཕྱིན་གྱི་མདོར་ཆོས་ཐམས་ཅད་ངོ་བོ་ཉིད་མེད་
པར་གསུངས་པའི་ཚིག་ཟུར་གྱི་ངོ་བོ་ཉིད་ཡིན་པའི་ཕྱིར། དེར་ཐལ།
ཤེར་ཕྱིན་གྱི་མདོར་དུས་གསུམ་གྱི་ངོ་བོ་ཉིད་གསུམ་མམ། སྐྱེ་འགག་
གནས་གསུམ་གྱི་ངོ་བོ་ཉིད་གསུམ་དང་བྱིས་པས་གཙང་བདེ་རྟག་
བདག་སོགས་སུ་བཟུང་བའི་ངོ་བོ་ཉིད་མེད་པ་ལ་དགོངས་ནས་ཆོས་
626



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཐམས་ ཅད་ངོ་བོ་ཉིད་མེད་ པར་ གསུངས་ པའི་ཕྱིར། དེར་ཐལ།
རྗེ་བཙུན་བྱམས་པའི་མདོ་སྡེ་རྒྱན་ལས། རང་དང་རང་གི་མཚན་
ཉིད་དུ། ། མེད་ཕྱིར་རང་གི་ངོ་བོ་ལ། ། མི་གནས་ཕྱིར་དང་འཛིན་
བཞིན་དུ། །མེད་ཕྱིར་ངོ་བོ་ཉིད་མེད་འདོད། །ཅེས་དང་། ལེགས་
བཤད་སྙིང་བོ་ལས་ཀྱང་། འདུས་བྱས་ཀྱི་མཚན་ཉིད་གསུམ་དུ་བྱིས་
པས་ཞེན་པ་བཞིན་གྱི་ངོ་བོ་ཉིད་མེད་པ་ལ་དགོངས་ནས་ངོ་བོ་ཉིད་
མེད་པར་གསུངས་པར་བཤད་དོ། །ཞེས་གསུངས་པའི་ཕྱིར། བྱས་
པ་ལ་ཁོ་ན་རེ། དུས་གསུམ་གྱི་ངོ་བོ་ཉིད་སྐྱེ་འགག་གནས་གསུམ་གྱི་
ངོ་བོ་ཉིད་དང་། བྱིས་པས་གཙང་བདེ་རྟག་བདག་སོགས་སུ་བཟུང་
བའི་ངོ་བོ་ཉིད་ལྔ་བོ་དེ་མཚན་ཉིད་གསུམ་མདོར་བསྟན་གྱི་སྐབས་ཀྱི་
ངོ་བོ་ཉིད་མེད་པ་གསུམ་པོ་གང་རུང་གི་སྟེང་དུ་མེད་རྒྱུའི་ངོ་བོ་ཉིད་
དེར་འདུས་ཟེར་ན། དུས་གསུམ་གྱི་ངོ་བོ་ཉིད་དམ་སྐྱེ་འགག་གནས་
གསུམ་གྱི་ངོ་བོ་ཉིད་དང་། བྱིས་པས་གཙང་བདེ་རྟག་བདག་སོགས་
སུ་ཞེན་པའི་ངོ་བོ་ཉིད་སོགས་ལྔ་བོ་རེ་རེ་ནས་དེར་མ་འདུས་པར་ཐལ།
ཤེར་ཕྱིན་གྱི་མདོར་ཆོས་ཐམས་ཅད་ངོ་བོ་ཉིད་མེད་པར་གསུངས་པའི་
དགོངས་པར་དེ་དག་སོ་སོར་འཇོག་དགོས་པའི་ཕྱིར་ཏེ། ལེགས་
བཤད་སྙིང་བོ་ལས་ཀྱང་། ཀུན་བཏུས་ལས། དེ་གཉིས་དང་ངོ་བོ་
ཉིད་མེད་པ་གསུམ་ལ་དགོངས་ནས་ཤིན་ཏུ་རྒྱས་པ་ལས་ཀྱང་ངོ་བོ་
ཉིད་ མེད་ པར་ གསུངས་ པར་ བཤད་ དོ་ ཞེས་ གསུངས་ པའི་ ཕྱིར།
གཞན་ ཡང་ དེ་ ལྔ་ བོ་ ཆོས་ ཅན། ཆོས་ བདག་ ཡིན་ པར་ ཐལ།
627



བྱང་ཆུབ་ལོ་མ་དཔེ་ཚོགས།
མདོར་བསྟན་གྱི་ཀུན་བཏགས་གྱི་སྟེང་གི་མེད་རྒྱུའི་ངོ་བོ་ཉིད་ཡིན་
པའི་ཕྱིར། ཁྱབ་པ་ཁས། རྟགས་ཁས། འདོད་མི་ནུས་སོ། །
ཡང་ཁ་ཅིག་གིས། ཤེར་ཕྱིན་གྱི་མདོར་ཆོས་ཐམས་ཅད་ངོ་བོ་ཉིད་
མེད་པར་གསུངས་པའི་ངོ་བོ་ཉིད་ཡང་ཡིན་ཀུན་བཏགས་ཡང་ཡིན་
པའི་གཞི་མཐུན་པ་ཡིན་ན། ཀུན་བཏགས་ཀྱི་སྟེང་གི་དགག་རྒྱུའི་ངོ་
བོ་ཉིད་ཡིན་པས་ཁྱབ་ཟེར་ན། དུས་གསུམ་གྱི་ངོ་བོ་ཉིད་དང་སྐྱེ་
འགག་གནས་གསུམ་གྱི་ངོ་བོ་ཉིད་དང་མི་གཙང་བའི་ལུས་ལ་བྱིས་
པས་གཙང་པར་ཞེན་པའི་སྒྲིབ་པ་སོགས་རེ་རེ་ནས་ཆོས་ཅན། དེར་
ཐལ། དེའི་ཕྱིར། འཁོར་གསུམ། ཡང་ཁ་ཅིག ཤེར་ཕྱིན་གྱི་
མདོར་ཆོས་ཐམས་ཅད་ངོ་བོ་ཉིད་མེད་པར་བཤད་པའི་ངོ་བོ་ཉིད་དེ་
ཡིན་ན་ཆོས་བདག་དང་ཀུན་བཏགས་གང་རུང་ཡིན་པས་ཁྱབ་ཟེར་ན།
རྣམ་དག་ལམ་གྱི་དམིགས་པ་སྟེ་གཞལ་བྱ་ལ་དོན་དམ་དུ་བྱས་པའི་
དོན་དམ་དེ་ ཆོས་ ཅན། དེར་ ཐལ། དེའི་ ཕྱིར། དེར་ ཐལ།
གཟུགས་ནས་རྣམ་མཁྱེན་གྱི་བར་གྱི་ཆོས་དེ་དེའི་སྟེང་གི་གཞན་དབང་
གི་ཆོས་རྣམས་གང་དུ་དོན་དམ་པར་མ་གྲུབ་པར་བཞག་པའི་མེད་
རྒྱུའི་ངོ་བོ་ཉིད་དེ་ཡིན་པའི་ཕྱིར། ཞེས་འཆད་པ་ལ། དགོངས་
འགྲེལ་ལས། དེ་ལྟར་གཟུགས་ཕུང་ལ་ཇི་ལྟར་སྦྱར་བ་བཞིན་དུ་ཕུང་
བོ་ལྷག་མ་བཞི་དང་སྐྱེ་མཆེད་བཅུ་གཉིས་དང་རྟེན་འབྲེལ་བཅུ་གཉིས་
དང་། ཟས་བཞི་དང་ཁམས་དྲུག་དང་བཅོ་བརྒྱད་པོ་རེ་རེ་ལ་ཡང་
མཚན་ཉིད་གསུམ་གསུམ་སྦྱར་བར་གསུངས་སོ། །ཞེས་དང་། སུམ་
628



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཅུ་བ་ལས། ངོ་བོ་ཉིད་ནི་རྣམ་གསུམ་གྱི། །ངོ་བོ་ཉིད་མེད་རྣམ་
གསུམ་ལ། ། དགོངས་ནས་ཆོས་རྣམས་ཐམས་ཅད་ནི། །ངོ་བོ་ཉིད་
མེད་བསྟན་པ་ཡིན། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ།
འཇོག་ཚུལ་དང་བོའི་དབང་དུ་བྱས་པའི་དོན་དམ་པ་ངོ་བོ་ཉིད་མེད་
པ་དེ་གཞན་དབང་ཁོ་ན་ལ་འཇོག་གཞན་གཉིས་ལ་མི་འཇོག་ཟེར་བ་
དང་། འཇོག་ཚུལ་གཉིས་པའི་དབང་དུ་བྱས་པའི་དོན་དམ་པ་ངོ་
བོ་ཉིད་མེད་པ་དེ་ཡོངས་གྲུབ་ཁོ་ན་ལ་འཇོག གཞན་དབང་དང་
ཀུན་ བཏགས་ ལ་ མི་ འཇོག་ ཟེར་ ན། དེ་ མི་ འཐད་ པར་ ཐལ།
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཀྱི་སྟེང་གི་དོན་
དམ་ པ་ངོ་བོ་ཉིད་ མེད་ པ་ གཉིས་རེ་ཡོད་པའི་ཕྱིར། དེར་ཐལ།
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཀྱི་སྟེང་གི་གཞན་
དབང་རྣམ་དག་ལམ་གྱི་དམིགས་པས་དམིགས་པ་མཐར་ཐུག་དོན་
དམ་དུ་བྱས་པས་དེར་མ་གྲུབ་པས་དོན་དམ་པ་ངོ་བོ་ཉིད་མེད་པ་རེ་
འཇོག་པ་གང་ཞིག དགག་བྱ་ཆོས་བདག་དོན་དམ་དུ་བྱས་པས་
དེར་མ་གྲུབ་པས་དོན་དམ་པ་ངོ་བོ་ཉིད་མེད་པ་རེ་འཇོག་པ་སེམས་
ཙམ་པ་དང་ཐལ་རོང་གསུམ་གའི་འདོད་ཚུལ་ལ་ཁྱད་པར་ཅུང་ཟད་
ཀྱང་ མེད་ པའི་ ཕྱིར། རྟགས་ གཉིས་ པ་ རྟོག་གེ་འབར་ བ་ དང་།
དབུ་མ་སྣང་བ་ལྟར་འཆད་པར་འགྱུར་སླ་ལ། རྟགས་དང་བོ་མ་
གྲུབ་ན། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཀྱི་
སྟེང་ གི་ དོན་ དམ་ པ་ ངོ༌ བོ་ ཉིད་ མེད་ པ་ རེ་ འཇོག་ པར་ ཐལ།
629



བྱང་ཆུབ་ལོ་མ་དཔེ་ཚོགས།
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཀྱི་སྟེང་གི་གཞན་
དབང་རྣམ་དག་ལམ་གྱི་དམིགས་པས་དམིགས་པ་མཐར་ཐུག་དོན་
དམ་དུ་བྱས་པས་དེར་མ་གྲུབ་པས་འཇོག་ཚུལ་དང་བོའི་དབང་དུ་
བྱས་ པས་ དོན་ དམ་ པ་ངོ༌ བོ་ ཉིད་ མེད་ པ་ རེ་ དགོས་ པ་ གང་ ཞིག
ཡོངས་གྲུབ་དགག་བྱ་ཆོས་བདག་དོན་དམ་དུ་བྱས་པས་དེར་མ་གྲུབ་
པས་དོན་དམ་པ་ངོ་བོ་ཉིད་མེད་པར་འཇོག་པའི་ཕྱིར། དང་བོ་
གྲུབ་སྟེ། གཟུགས་ནས་རྣམ་མཁྱེན་གྱི་བར་གྱི་ཀུན་རྫོབ་ཀྱི་ཆོས་ལ་
དེ་ལྟར་འཇོག་པར་མ་ཟད་སྟོད་ཉིད་བཅོ་བརྒྱད་ལ་ཡང་དོན་དམ་པ་
ངོ་བོ་ཉིད་མེད་པར་འཇོག་པའི་ཕྱིར། དེར་ཐལ། སྟོང་ཉིད་བཅོ་
བརྒྱུད་རང་རང་གི་གནས་ལུགས་འཚོལ་བའི་རིགས་ཤེས་རྗེས་དཔག་
ཚད་མས་སྡོད་ལུགས་སུ་མ་རྙེད་པར་གནས་ལུགས་སུ་མ་གྲུབ་པའི་
དོན་དམ་པ་ངོ་བོ་ཉིད་མེད་པ་རེ་འཇོག་པའི་ཕྱིར། དེར་ཐལ། དེ་
རང་གི་གནས་ལུགས་སུ་མ་གྲུབ་པའི་ཕྱིར་ཞེས་པའི་དྲི་བ་དང་བོ་
འཆད་པར་བྱེད་པ་ལ། དགོངས་འགྲེལ་ལས། ཆོས་རྣམས་ཀྱི་
དོན་དམ་པ་ངོ་བོ་ཉིད་མེད་པ་གང་ཞེ་ན། ཞེས་པའི་གཞུང་གི་དེའི་
ལན་དེ་ཉིད་འཆད་པར་བྱེད་པ་ལ། རྟེན་ཅིང་འབྲེལ་བར་འབྱུང་བ་
ཆོས་གང་དག་སྐྱེ་བ་ངོ་བོ་ཉིད་མེད་པ་ཉིད་ཀྱི་ངོ་བོ་ཉིད་མེད་པ་དེ་
དག་ནི་དོན་དམ་པ་ངོ་བོ་ཉིད་མེད་པ་ཉིད་ཀྱི་ངོ་བོ་ཉིད་མེད་པ་ཉིད་
ཡང་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། གཟུགས་ནས་
རྣམ་མཁྱེན་གྱི་བར་གྱི་ཆོས་ཐམས་ཅད་ལ་སྐྱེ་བ་ངོ་བོ་ཉིད་མེད་ཚུལ་རེ་
630



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
འཇོག་རྒྱུ་ཡོད་པའི་ཕྱིར། ཞེས་པའི་ལན་དེ་ཉིད་འཆད་པར་བྱེད་པ་
ལ། དགོངས་འགྲེལ་ལས། ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་
ཉིད་གང་ཞེ་ན། ཆོས་རྣམས་ཀྱི་གཞན་གྱི་དབང་གི་མཚན་ཉིད་གང་
ཡིན་ པའོ། ། ཞེས་ གསུངས་ པའི་ ཕྱིར། བྱས་ བ་ ལ་ ཁོ་ ན་ རེ།
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཀྱི་སྟེང་གི་དོན་
དམ་པ་ངོ་བོ་ཉིད་མེད་པ་གཉིས་རེ་འཇོག་པ་དེ་མི་འཐད་པར་ཐལ།
འཇོག་ཚུལ་དང་བོའི་དབང་དུ་བྱས་པའི་དོན་དམ་པ་ངོ་བོ་ཉིད་མེད་
པ་དེ་གཞན་དབང་ལ་སྦྱར་ནས་བཤད། འཇོག་ཚུལ་གཉིས་པའི་
དབང་དུ་བྱས་པའི་དོན་དམ་པ་ངོ་བོ་ཉིད་མེད་པ་དེ་ཡོངས་གྲུབ་ལ་
སྦྱར་ནས་མདོ་འདིར་དངོས་སུ་བརྗོད་པའི་ཕྱིར་ན་མ་ཁྱབ། རྟགས་
གྲུབ་སྟེ། གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་རང་རང་
གི་སྡོད་ལུགས་སུ་གྲུབ་པ་དེ་འཇོག་ཚུལ་དང་བོའི་དབང་དུ་བྱས་པའི་
དོན་དམ་པ་ངོ་བོ་ཉིད་མེད་པ་དང༌། གཟུགས་ནས་རྣམ་མཁྱེན་གྱི་
བར་གྱི་ཆོས་རྣམས་ཀྱི་སྟེང་གི་ཡོངས་གྲུབ་ཆོས་བདག་གི་ངོ་བོ་ཉིད་དུ་
མ་གྲུབ་པ་དེ་འཇོག་ཚུལ་གཉིས་པའི་དབང་དུ་བྱས་པའི་དོན་དམ་པ་
ངོ་བོ་ཉིད་མེད་པར་འཇོག་པའི་ཕྱིར། དེར་ཐལ། འཇོག་ཚུལ་
དང་ བོའི་ དབང་ དུ་ བྱས་ པའི་ ཚིག་ ཟུར་ གྱི་ མེད་ རྒྱུའི་ངོ་ བོ་ དང་།
འཇོག་ཚུལ་གཉིས་པའི་དབང་དུ་བྱས་པའི་མེད་རྒྱུའི་ངོ་བོ་གཉིས་
འགལ་བའི་ཕྱིར་ན་མ་ཁྱབ། འཇོག་ཚུལ་གཉིས་ཀའི་དབང་དུ་བྱས་
པའི་དོན་དམ་པ་ངོ་བོ་ཉིད་མེད་པ་གཉིས་གནས་ལུགས་སུ་འཇོག་
631



བྱང་ཆུབ་ལོ་མ་དཔེ་ཚོགས།
པར་འདྲ་ལ་འཇོག་ཚུལ་དང་བོའི་དབང་དུ་བྱས་པའི་དོན་དམ་པ་ངོ་
བོ་ཉིད་ཅེས་པའི་ཚིག་ཟུར་གྱི་ངོ་བོ་ཉིད་དེ་དོན་དམ་ཁོ་ན་ལ་འཇོག
འཇོག་ཚུལ་གཉིས་པའི་དབང་དུ་བྱས་པའི་མེད་རྒྱུའི་ངོ་བོ་ཉིད་དེ་
ཆོས་བདག་ལ་འཇོག་པའི་ཕྱིར། དང་པོ་གྲུབ་སྟེ། ལེགས་བཤད་
སྙིང་བོ་ལས། གཞན་དབང་ནི་དོན་དམ་པའི་དོན་དམ་དུ་མེད་པས་
དོན་ དམ་ པ་ ངོ༌ བོ་ ཉིད་ ཅེས་ བྱ་ སྟེ། ཞེས་ གསུངས་ པའི་ ཕྱིར།
གཉིས་པ་གྲུབ་སྟེ། དགོངས་འགྲེལ་ལས། ཆོས་རྣམས་ཀྱི་ཆོས་
བདག་མེད་པ་གང་ཡིན་པ་དེ་ནི་དེ་དག་གི་ངོ་བོ་ཉིད་མེད་ཅེས་བྱ་སྟེ།
དེ་ནི་དོན་དམ་པ་ཡིན་ལ་དོན་དམ་པ་ནི་ཆོས་ཐམས་ཅད་ཀྱི་ངོ་བོ་ཉིད་
མེད་པ་ཉིད་ཀྱིས་རབ་ཏུ་ཕྱེ་བ་ཡིན་པས་དེའི་ཕྱིར་དོན་དམ་པ་ངོ་བོ་
ཉིད་མེད་པ་ཉིད་ཅེས་བྱའོ། །ཞེས་གསུངས་པའི་ཕྱིར། བྱས་པ་ལ་
ཁོ་ན་རེ། དགོངས་འགྲེལ་ལས། འཇོག་ཚུལ་དང་བོའི་དབང་དུ་
བྱས་པའི་དོན་དམ་པ་ངོ་བོ་ཉིད་མེད་པ་ཉིད་ཅེས་པའི་ཚིག་ཟུར་གྱི་
མེད་རྒྱུའི་ངོ་བོ་དེ་ཡོངས་གྲུབ་ཁོ་ན་ལ་འཇོག་པ་དེ་མི་འཐད་པར་ཐལ།
གཞན་དབང་དེ་འཇོག་པའི་ཕྱིར། དེར་ཐལ། གཞན་དབང་་་་
རྣམ་དག་ལམ་གྱི་དམིགས་པས་དམིགས་པ་ལ་དོན་དམ་དུ་བྱས་པས་
དེར་མ་གྲུབ་པ་འཇོག་ཚུལ་དང་བོའི་དབང་དུ་བྱས་པའི་དོན་དམ་པ་
ངོ་བོ་ཉིད་མེད་པའི་གོ་དོན་དུ་འཇོག་པའི་ཕྱིར་ན་མ་ཁྱབ། གཞན་
ཡང་། འཇོག་ཚུལ་དང་བོའི་དབང་དུ་བྱས་པའི་དོན་དམ་པ་ངོ་བོ་
ཉིད་མེད་ཅེས་པའི་ཚིག་ཟུར་གྱི་མེད་རྒྱུའི་ངོ་བོ་ཉིད་ཀྱི་དོན་དུ་འཇོག་
632



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
པ་མིན་གྱི་རྣམ་དག་ལམ་གྱི་དམིགས་པས་དམིགས་པ་ལ་དོན་དམ་དུ་
བྱས་པའི་དེར་མ་གྲུབ་པ་འཇོག་ཚུལ་དང་བོའི་དབང་དུ་བྱས་པའི་
དོན་དམ་པ་ངོ་བོ་ཉིད་མེད་པའི་དོན་དུ་འཇོག་པ་སྔར་ལས་མ་འདས་
པ་ཡིན་པའི་ཕྱིར། གཞན་ཡང་། སེམས་ཙམ་པའི་སྐབས་སུ་མ་
ཟད་དབུ་མ་ཐལ་རང་གཉིས་ཀས་ཀྱང་ཤེར་ཕྱིན་གྱི་མདོར་ཆོས་ཐམས་
ཅད་ངོ་བོ་ཉིད་མེད་ཅེས་དེའི་ཚིག་ཟུར་གྱི་མེད་རྒྱུའི་ངོ་བོ་དེ་དགག་
བྱའི་བདག་ཁོ་ན་ལ་བྱེད་པ་དེ་མི་འཐད་པར་ཐལ། དེའི་མེད་རྒྱུའི་
ངོ་བོ་དེ་གནས་ལུགས་ལ་བྱས་ནས་དེར་མ་གྲུབ་པའི་ངོ་བོ་ཉིད་མེད་པ་
གཅིག་དང་། དེ་རང་གི་དགག་བྱའི་བདག་ལ་བདེན་གྲུབ་ཀྱི་ངོ་བོ་
ཉིད་དུ་བྱས་ནས་དེར་མ་གྲུབ་པའི་ངོ་བོ་ཉིད་མེད་པ་གཅིག་དང་་
གཉིས་ཡོད་པའི་ཕྱིར། དེར་ཐལ། རང་རྒྱུད་པས་རྟོག་གེ་འབར་
བ་ལས། དོན་དམ་པ་ངོ་བོ་ཉིད་མེད་པ་ཞེས་བྱ་བ་ལ་སོགས་པ་ཞེས་
པ་ནས་ཀུན་བཏགས་ཀྱི་སྟེང་གི་དགག་རྒྱུའི་བདག་ཤེས་རབ་སྒྲོན་མེ་
ལས་ སྔར་ བཤད་ ཟིན་ ཏོ། ། ཐལ་ འགྱུར་ བའི་ འཇུག་ འགྲེལ་ ལས།
བཤད་པ་འདི་བཞིན་བྱའོ། །ཞེས་དང་། ཡང་དེ་ལ་དེར་ཞེས་པའི་
ཐད་ཀྱི་ལེགས་བཤད་སྙིང་བོ་ལས། གཟུགས་ནས་སངས་རྒྱས་ཀྱི་
བར་ལ་ངོ་བོ་ཉིད་དུ་བཏགས་པ་ཀུན་བཏགས་སུ་བཤད་པས་ངོ་བོ་
ཉིད་ནི་གཤིས་སམ་རང་བཞིན་ལ་བྱ་ཞིང་གཞན་དབང་དེར་ཡོད་པ་
ཀུན་བཏགས་ཡིན་ཀྱང་སངས་རྒྱས་ཀྱི་ཇི་ལྟ་བ་མཁྱེན་པའི་ཡུལ་ན་དེ་
ཡོད་པ་ཡོངས་གྲུབ་བོ། །ཞེས་གསུངས་པའི་ཕྱིར། ཁྱབ་སྟེ། ངོ་བོ་
633



བྱང་ཆུབ་ལོ་མ་དཔེ་ཚོགས།
ཉིད་ནི་གཤིས་སམ་སོགས་གསུངས་པའི་ཕྱིར། གཞན་ཡང་འཇོག་
ཚུལ་དང་བོའི་དབང་དུ་བྱས་པའི་དོན་དམ་པ་ངོ་བོ་ཉིད་མེད་པ་ཉིད་
ཅེས་ པའི་ ཚིག་ ཟུར་ གྱི་ མེད་ རྒྱུའི་ ངོ༌ བོ་ དེ་ གནས་ ལུགས་ དང༌།
དགག་བྱའི་བདག་ལ་བྱས་ནས་དེར་མ་གྲུབ་པ་དོན་དམ་པ་ངོ་བོ་ཉིད་
མེད་པར་འཇོག་པའི་རྒྱུ་མཚན་ཡོད་དེ། གཟུགས་ནས་རྣམ་མཁྱེན་
གྱི་བར་གྱི་ཆོས་རྣམས་ཀྱིས་སྟོང་བ་གཞན་དབང་སོ་སོའི་སྐྱེ་བོའི་བློ་ལ་
གནས་ལུགས་སུ་སྣང་བ་དེ་གནས་ལུགས་མཐར་ཐུག་མ་ཡིན་པར་
རྟོགས་པའི་ཆེད་ཡིན་པའི་ཕྱིར། བྱས་པ་ལ་ཁོ་ན་རེ། དབུ་མ་ཐལ་
རང་གཉིས་དང་སེམས་ཙམ་པ་ཡན་ཆད་ཀྱི་ལུགས་ལ་འཇོག་ཚུལ་དང་
བོའི་དབང་དུ་བྱས་པའི་མེད་རྒྱུའི་ངོ་བོ་ཉིད་གནས་ལུགས་ཁོ་ན་ལ་
འཇོག་པ་དེ་མི་འཐད་པར་ཐལ། དགག་བྱའི་བདག་དེའི་སྐབས་ཀྱི་
མེད་རྒྱུའི་ངོ་བོ་ཉིད་དེར་འཇོག་པའི་ཕྱིར་ན་མ་ཁྱབ། དེའི་སྐབས་
ཀྱི་མེད་རྒྱུའི་ངོ་བོ་ཉིད་དེ་ལ་གནས་ལུགས་ཡིན་མིན་གཉིས་ཡོད་པའི་
ཕྱིར། དེའི་དངོས་བསྟན་གྱི་དོན་དམ་པ་ངོ་བོ་ཉིད་མེད་པ་ཡིན་ན་
གནས་ ལུགས་ ཡིན་ པས་ ཁྱབ་ པའི་ ཕྱིར། སྤྱོད་ འཇུག་ ལས།
བཏགས་པའི་དངོས་ལ་མ་རེག་པར། ། དེ་ཡི་དངོས་མེད་འཛིན་མ་
ཡིན། །ཞེས་གསུངས་པའི་ཕྱིར། ཡང་ཁོ་ན་རེ། ངོ་བོ་ཉིད་མེད་
པ་གསུམ་གྱི་རྣམ་གཞག་གཏན་ལ་འབེབས་པའི་སྐབས་ཀྱི་མེད་རྒྱུའི་ངོ་
བོ་དེ་ཡང་ཡིན། ཀུན་བཏགས་ཡང་ཡིན་པའི་གཞི་མཐུན་པ་ཡིན་ན་
དགག་བྱ་ཆོས་བདག་ཡིན་པས་ཁྱབ་ཟེར་ན། སྔར་གྱི་དེའི་ཁེགས་
634



=
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཟིན་ལ། ཡང་ཁ་ ཅིག་གིས་དེ་ལ་ཞིབ་ཆ་བྱས་ནས་དེའི་དངོས་་་་
བསྟན་གྱི་མེད་རྒྱུའི་ངོ་བོ་ཡང་ཡིན་ཀུན་བཏགས་ཡང་ཡིན་པའི་གཞི་
མཐུན་པ་ཡིན་ན་ཆོས་བདག་ཡིན་པས་ཁྱབ་ཟེར་ན། དེ་མི་འཐད་
པར་ཐལ། དེ་ལ་བདག་གཉིས་ཀ་འཇོག་དགོས་པའི་ཕྱིར། དེར་
ཐལ། དེའི་དངོས་བསྟན་གྱི་རྣམ་དག་ལམ་གྱི་དམིགས་པས་་་་་་་
དམིགས་པ་མཐར་ཐུག་ལ་གཙོ་བོ་ཆོས་ཀྱི་བདག་མེད་དང་། ཕལ་
བ་ཉན་རང་གི་བདག་མེད་གཉིས་ལ་སྦྱར་ནས་འཇོག་དགོས་པའི་ཕྱིར།
དེར་ཐལ། དབུས་མཐའ་ལས། རྣམ་དག་སྤྱོད་ཡུལ་རྣམ་གཉིས་
ཏེ། །གཅིག་བུ་ཁོ་ནར་བརྗོད་པ་ཡིན། ། ཞེས་དང་། ཡང་། དེ་
ཉིད་ལས། ལམ་འདི་སྒྲུབ་བ་དེ་ཉིད་ཀྱིས་ཐེག་གསུམ་རང་རང་གི་
བྱང་ཆུབ་ཐོབ་པར་བཤད་པ་དབུ་མ་ལས་གང་ཟག་གི་བདག་མེད་ཀྱི་
དབང་དུ་བྱས་པའི་སྟོང་ཉིད་ཉི་ཤུ་སོགས་བཤད་པའི་བཤད་བྱ་རྩ་
བའི་མདོ་ཡོད་པའི་ཕྱིར་ཏེ། རྣམ་དག་ལམ་གྱི་དམིགས་པས་་་་་
དམིགས་པ་དང་འཇོག་ཚུལ་གཉིས་པའི་དབང་དུ་བྱས་པས་ངོ་བོ་ཉིད་
མེད་ཚུལ་སྔར་བཤད་ཟིན་ཅིང་། དགོངས་འགྲེལ་ལས། ངོ་བོ་
ཉིད་གསུམ་བཤད་པའི་སྐབས་ཀྱི་རྣམ་དག་ལམ་དེ་ལ་ཐེག་པ་གསུམ་
གའི་ལམ་ཡོད་པར་ཐལ། རྣམ་དག་ལམ་གྱི་དམིགས་པས་ཞེས་པའི་
ཚིག་ཟུར་གྱི་རྣམ་དག་ལམ་དེ་ལ་ཐེག་པ་གསུམ་གའི་ལམ་དང་རྣམ་
དག་ དེ་ ལ་ དེའི་ དམིགས་ ཡུལ་ ཡོངས་ གྲུབ་ རྣམས་ ཡོད་ པའི་ ཕྱིར།
དེར་ཐལ། དེ་གསུམ་གྱི་དམིགས་ཡུལ་ཡོངས་གྲུབ་ལ་མི་འདྲ་བའི་
635



བྱང་ཆུབ་ལོ་མ་དཔེ་ཚོགས།
ཁྱད་པར་མེད་པའི་ཕྱིར། དེར་ཐལ། དགོངས་འགྲེལ་ལས། དེ་
དག་གི་ཆོས་དེ་ཐོས་ནས་གཞན་གྱི་དབང་བོ་ཉིད་ལ་ཀུན་བཏགས་
པའི་ངོ་བོ་ཉིད་ཀྱི་མཚན་ཉིད་དུ་མངོན་པར་ཞེན་པ་མེད་པས། སྐྱེ་
བ་ངོ་བོ་ཉིད་མེད་པ་དེ་ལ་མཚན་ཉིད་ངོ་བོ་ཉིད་མེད་པ་ཉིད་དང་།
དོན་དམ་པ་ངོ་བོ་ཉིད་མེད་པ་ཉིད་དུ་མོས་པར་བྱེད་ཅེས་པ་ནས།
དེ་ལ་སེམས་ཅན་ཉན་ཐོས་ཀྱི་ཐེག་པའི་རིགས་ཅན་རྣམས་ཀྱིས་ཀྱང་
ལམ་འདི་ཉིད་དང་སྒྲུབ་པ་འདི་ཉིད་ཀྱིས་སྒྲུབ་པ་དང་བདེ་བ་བླ་ན་
མེད་པའི་མྱ་ངན་ལས་འདས་པ་འཐོབ་པར་འགྱུར་ལ། སེམས་ཅན་
རང་སངས་རྒྱས་ཀྱི་ཐེག་པ་ནི། བདག་ཉིད་ནི་ཉན་ཐོས་དང་རང་
སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་རྣམ་པར་དག་པའི་
ལམ་གཅིག་པུ་ཡང་ ཡིན་ལ། རྣམ་པར་དག་ པ་ ཡང་གཅིག་ སྟེ།
ཞེས་གསུངས་ པའི་ཕྱིར་དང་། ལེགས་བཤད་སྙིང་བོ་ལས་ཀྱང་།
དེ་ལྟར་འོག་ཏུ་བཤད་པའི་ཕྱིར་རོ། །བྱས་པ་ལ་ཁོ་ན་རེ། ཤིང་རྟ་
ཆེན་པོ་གང་གིས་དྲང་ངེས་འབྱེད་པའི་དགོངས་འགྲེལ་བརྩམས་པ་
དོན་མེད་པར་འགྱུར་ཞེས་པའི་སྐབས་ཀྱི་སློབ་དཔོན་ཐོགས་མེད་ཀྱིས་
དྲང་དོན་དུ་འགྲེལ་བའི་འགྲེལ་ཚུལ་དེ་ཡིན་ན། དགོངས་འགྲེལ་
ལས་གྲུབ་དོན་གྱི་མདོ་ཚན་དང་བོ་གཉིས་ཀྱི་སྐབས་ནས་དངོས་སུ་
བསྟན་པའི་དྲང་དོན་དུ་འགྲེལ་བའི་འགྲེལ་ཚུལ་དེ་ཡིན་པས་ཁྱབ་ཟེར་
ན། གཞུག་པ་ལ་ལྡེམ་པོར་དགོངས་པའི་མདོ་སོགས་དགོངས་ལྡེམ་
དགོངས་བརྒྱད་ཀྱི་སྒོ་ནས་དྲང་དོན་དུ་འགྲེལ་བའི་འགྲེལ་ཚུལ་མཐའ་
636



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དག་ཆོས་ཅན། དེར་ཐལ། དེའི་ཕྱིར། དེར་ཐལ། ཐོགས་
མེད་སྐུ་མཆེད་གཉིས་ཀྱིས་དགོངས་ལྡེམ་དགོངས་ཀྱི་མདོ་གཉིས་ཀྱི་སྒོ་
ནས་དྲང་དོན་དུ་འགྲེལ་ཚུལ་ཡོད་པའི་ཕྱིར། རྟགས་སླ། རྩ་བར་
འདོད་ན། གདུལ་བྱ་མ་ངེས་པའི་རིགས་ཅན་ཁ་ཅིག་རྗེས་སུ་བཟུང་
ནས་མཐར་ཐུག་ཐེག་པ་གཅིག་ཏུ་གྲུབ་པར་གསུངས་པའི་མདོ་དྲང་
དོན་དུ་འགྲེལ་བའི་འགྲེལ་ཚུལ་དེ་གྲུབ་དོན་གྱི་མདོ་ཚན་དང་བོ་་་་
གཉིས་ཀྱི་སྐབས་ནས་དངོས་སུ་བསྟན་པའི་དྲང་དོན་དུ་འགྲེལ་པའི་
འགྲེལ་ཚུལ་དེ་ ཡིན་ པར་ ཐལ། འདོད་ པའི་ཕྱིར། འདོད་ན།
མཐར་ཐུག་ཐེག་པ་གཅིག་ཏུ་གྲུབ་པ་དེ་དེའི་སྐབས་ནས་དངོས་སུ་
བསྟན་པའི་འཁོར་ལོ་དང་བོར་ བཀའ་སྩལ་ པའི་ངོ་བོ་ཉིད་དང་།
འཁོར་ལོ་བར་བར་བཀའ་སྩལ་བའི་མེད་རྒྱུའི་ངོ་བོ་ཉིད་དེ་གཉིས་
གང་རུང་ཡིན་པར་ཐལ། འདོད་པའི་ཕྱིར། ཁྱབ་སྟེ། ལེགས་
བཤད་སྙིང་བོ་ལས། དགོངས་འགྲེལ་ལས་འཁོར་ལོ་རིམ་པ་གསུམ་
གསུངས་པ་བདག་མེད་པའི་ལྟ་བ་སྟོན་པའི་དབང་དུ་བྱས་ནས་འཇོག་
པ་ཡིན་གྱིས། འཁོར་གྱི་འདུ་ ཐེབས་དང༌། སྟོན་པའི་སྐུ་ཚེའི་ས་
ཚིགས་ལ་སོགས་པས་འཇོག་པ་མིན་གྱི། བརྗོད་བྱའི་ངོས་ནས་ཡིན་
ནོ་ཞེས་པ་ནས། མདོ་སྡེ་གཞན་རྣམས་འདིའི་དྲང་ངེས་དཔྱོད་པའི་
གཞིར་ འོང་ དོན་ མེད་ ཅེས་ གསུངས་ པའི་ ཕྱིར། གཞན་ ཡང་།
འདོད་ཆགས་ལ་སོགས་པའི་དུག་ལྔ་ལ་སྤྱོད་པའི་གཉེན་པོ་ལ་ལྡེམ་
པོར་དགོངས་པའི་མདོ་རེ་རེ་ནས་སྐྱོན་དུ་གཏོང་ཚུལ་ཤེས་པར་བྱ།
637



བྱང་ཆུབ་ལོ་མ་དཔེ་ཚོགས།
ཡང་ཁ་ཅིག ལུང་འདི་ལ་འཁྲུལ་ནས་འདིར་བསྟན་འཁོར་ལོ་དང་
བོ་གཉིས་ལྡེམ་པོར་དགོངས་པའི་མདོ་བཞིའི་སྒོ་ནས་ཟབ་དོན་དུ་
འགྲེལ་ཚུལ་མེད་ཟེར་བ་དང་། ཡང་ཁ་ཅིག གཞུག་པ་ལ་ལྡེམ་
པོར་དགོངས་པའི་མདོ་དང་། དོན་གཞན་ལ་དགོངས་པའི་མདོ་
གཉིས་འགལ་ཟེར་བ་དང་། ཡང་ཁ་ཅིག བསྒྱུར་བ་ལ་ལྡེམ་པོར་
དགོངས་པའི་མདོ་དང་། དོན་གཞན་ལ་ལྡེམ་པོར་དགོངས་པའི་
མདོ་གཉིས་འགལ་ཟེར་བ་དང་། ཡང་ཁ་ཅིག གཞུག་པ་ལ་ལྡེམ་
པོར་དགོངས་པའི་མདོ་དུས་དང་བོར་རང་སྡེ་དང་གཞན་སྡེ་ཁ་ཅིག་
རྗེས་སུ་བཟུང་བའི་ཆེད་དུ་གང་ཟག་གི་བདག་ཡོད་པར་བསྟན་པ་ཁོ་
ན་ལ་སྦྱོར་ཟེར་བ་དང་། ཡང་ཁ་ ཅིག ཆོས་བདག་ཡོད་པར་
བསྟན་པ་ཁོ་ན་ལ་སྦྱོར་ཟེར་བ་ལྔ་བོ་རེ་རེ་ལ། འོ་ན་འདིར་བསྟན་
འཁོར་ལོ་དང་བོ་གཞུག་པ་ལ་ལྡེམ་པོར་དགོངས་པའི་མདོའི་སྒོ་ནས་
དྲང་དོན་དུ་འགྲེལ་ཚུལ་མེད་པར་ཐལ། ཁྱེད་ཅག་གིས་འདིར་་་་
བསྟན་འཁོར་ལོ་དང་བོ་གཉིས་ལྡེམ་པོར་དགོངས་པའི་མདོ་བཞིའི་སྒོ་
ནས་དྲང་དོན་དུ་འགྲེལ་ཚུལ་མེད་པར་འདོད་པ་དེའི་ཕྱིར། འདོད་
མི་ནུས་ཏེ། འདིར་བསྟན་འཁོར་ལོ་དང་བོ་གཞུག་པ་ལ་ལྡེམ་པོར་
དགོངས་པའི་མདོའི་སྒོ་ནས་དྲང་དོན་དུ་འགྲེལ་ཚུལ་ཡོད་པའི་ཕྱིར།
དེར་ཐལ། འདིར་བསྟན་འཁོར་ལོ་དང་བོ་གཞུག་པ་ལ་ལྡེམ་པོར་
དགོངས་པའི་མདོའི་སྒོ་ནས་ཉན་ཐོས་ཀྱི་རིགས་ཅན་རྣམས་གང་ཟག་
གི་བདག་མེད་སྟོན་པའི་སྣོད་དུ་རུང་ལ། ཆོས་ཀྱི་བདག་མེད་བསྟན་
638



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ན་ཆད་ལྟ་སྐྱེ་བས་དེ་བཟློག་པ་དང༌། སྐྲག་པ་སྤངས་པའི་ཕྱིར་དུ་
ཆོས་བདག་ཡོད་པར་བསྟན་ནས་གང་ཟག་གི་བདག་མེད་ལ་གཞུག་
པར་བྱ་བའི་ ཕྱིར་དུ་དེ་ལྟར་བསྟན་པར་མཛད་པ་ ཡིན་ པའི་ ཕྱིར།
ཞེས་ པའི་ ཚུལ་ དེ་ ཉིད་ སྟོན་ པར་ བྱེད་ པ་ ལ་ མདོ་ སྡེ་ རྒྱན་ ལས།
གཞུག་པ་ལྡེམ་པོར་དགོངས་པ་དང༌། ། ཞེས་པའི་ཐད་ཀྱི་དབྱིག་གི་
གཉེན་པོའི་འགྲེལ་བ་ལས། གཞུག་པ་ལ་ལྡེམ་པོར་དགོངས་པ་ནི་
ཉན་ཐོས་རྣམ་པར་བལྟ་བར་བྱ་སྟེ། བསྟན་པ་ལ་གཞུག་པའི་དོན་
དུ་མི་སྐྲག་པར་བྱ་བའི་ཕྱིར་གཟུགས་ལ་སོགས་པ་ཡོད་པར་བསྟན་
པའི་ཕྱིར་རོ་ཞེས་དང༌། བཙུན་པ་ངོ་བོ་ཉིད་མེད་པས་མཛད་པའི
མདོ་སྡེ་རྒྱན་གྱི་འགྲེལ་བཤད་ལས། ཉན་ཐོས་རྣམས་ནི་གཟུགས་ལ་
སོགས་པའི་ཆོས་རྣམས་ཡོད་དོ་ཞེས་ཆོས་ཡོད་པ་ཉིད་དུ་ཞལ་གྱིས་
བཞེས་ནས་གང་ཟག་ལ་བདག་མེད་པར་འཛུད་པར་སྤྱོད་དོ། །ཞེས་
གསུངས་པའི་ཕྱིར། གཞན་ཡང་འདིར་བསྟན་འཁོར་ལོ་བར་བ་
ལྡེམ་པོར་དགོངས་པའི་མདོ་བཞིའི་སྒོ་ནས་དྲང་དོན་དུ་འགྲེལ་ཚུལ་
མེད་པར་ཐལ། ཁྱོད་ཀྱི་དམ་བཅའ་ལྔ་བོ་རེ་རེ་ནས་འཐད་པའི་
ཕྱིར། འདོད་མི་ནུས་ཏེ། འདིར་བསྟན་འཁོར་ལོ་བར་བ་ལྡེམ་
པོར་དགོངས་པའི་མདོ་བཞིའི་སྒོ་ནས་དྲང་དོན་དུ་འགྲེལ་བའི་ཕྱིར།
དེར་ཐལ། མཚན་ཉིད་ལ་ལྡེམ་པོར་དགོངས་པའི་མདོའི་སྒོ་ནས་
དྲང་དོན་དུ་འགྲེལ་བ་གང་ཞིག ངོ་བོ་ཉིད་མེད་པ་དང་མ་སྐྱེས་པ་
སོགས་སུ་གསུངས་པའི་སྒྲས་ཟིན་ལ་ཁྱད་པར་མ་ཕྱེ་བར་སྒྲས་ཟིན་གྱི་
639



བྱང་ཆུབ་ལོ་མ་དཔེ་ཚོགས།
དོན་ལས་གཞན་པའི་དོན་གཉིས་པ་ངོ་བོ་ཉིད་མེད་པ་གསུམ་ལ་སྦྱར་
ནས་ཁྱད་པར་ཕྱེ་ནས་དོན་གཞན་ལ་དགོངས་པའི་སྒོ་ནས་དྲང་དོན་
དུ་བཀྲལ་བ་མ་ཡིན་པའི་ཕྱིར། དེར་ཐལ། དང་བོ་གང་ཞིག
ཕྱི་ མ་ ཡིན་ པའི་ ཕྱིར། དང་ བོ་ གྲུབ་ སྟེ། མདོ་ སྡེ་ རྒྱན་ ལས།
མཚན་ཉིད་ལྡེམ་པོར་དགོངས་པ་དང་། །ཞེས་པའི་ ཐད་ཀྱི་དབྱིག་
གཉེན་གྱི་འགྲེལ་བཤད་ལས། མཚན་ཉིད་ལ་ལྡེམ་པོར་དགོངས་པ་
ནི་ཀུན་བཏགས་པ་ལ་སོགས་པའི་ངོ་བོ་ཉིད་གསུམ་ལ་བལྟ་བར་བྱ་སྟེ།
ཆོས་ ཐམས་ ཅད་ངོ་བོ་ཉིད་མེད་པ་དང་མ་སྐྱེས་པ་ལ་སོགས་པར་་
བསྟན་ཞེས་གསུངས་པའི་ཕྱིར། དེ་ཡང་ཡིན་ཏེ། བཙུན་པ་ངོ་བོ་
ཉིད་མེད་པས་མདོ་སྡེ་རྒྱན་གྱི་འགྲེལ་བཤད་ལས། ཐེག་བསྡུས་་་
སོགས་ལས་མེད་ཅེས་གསུངས་པ་ཐམས་ཅད་ཀུན་བཏགས་ལ་སྦྱོར་བ་
དང་། སྒྱུ་མ་ལྟ་བུར་གསུངས་པ་ཐམས་ཅད་གཞན་དབང་ལ་སྦྱོར་
བ་དང༌། བྱང་ཕྱོགས་སོ་བདུན་དང་ལམ་ལ་སོགས་པ་ཡོངས་གྲུབ་
ལ་སྦྱར་ནས་བཤད་པ་ཡིན་པའི་ཕྱིར། རྟགས་གཉིས་པ་གྲུབ་སྟེ།
མདོ་སྡེ་རྒྱན་ལས། མཉམ་པ་ཉིད་དང་དོན་གཞན་དང༌། ། ཞེས་
པའི་ ཐད་ཀྱི་དབྱིག་གཉེན་གྱི་འགྲེལ་བ་ལས། དོན་གཞན་ལ་་་་་་
དགོངས་པ་ནི་འདི་ཆོས་ཐམས་ཅད་ནི་ངོ་བོ་ཉིད་མེད་པ་དང་མ་སྐྱེས་
པའོ་ཞེས་གསུངས་པ་ལ་སོགས་ སུ་ གསུངས་པ་ལྟ་བུ་སྟེ་དོན་སྒྲ་ཇི་་
བཞིན་པ་མ་ཡིན་པའི་ཕྱིར་རོ། །ཞེས་གསུངས་པའི་ཕྱིར། ཡང་ཁ་
ཅིག གཞུག་པ་ལ་ལྡེམ་པོར་དགོངས་པ་ནི་ཉན་ཐོས་རྣམས་ལ་སྟེ་
640



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཞེས་པའི་ལུང་ལ་འཁྲུལ་ནས་དེའི་སྐབས་ཀྱི་ཉན་ཐོས་ལ་ཉན་ཐོས་
ཀྱིས་ཁྱབ་ཟེར་བ་དང༌། ཡང་ཁ་ ཅིག གཞུག་པ་ལ་ལྡེམ་པོར་
དགོངས་པའི་མདོས་ཁ་དྲངས་པས་གཞུག་ཡུལ་གྱི་གདུལ་བྱ་ཡིན་ན།
ཉན་ཐོས་སམ་ཉན་ཐོས་ཀྱི་རིགས་ཅན་ཁོ་ན་ཡིན་པས་ཁྱབ་ཟེར་ན།
དེ་མི་འཐད་པར་ཐལ། དེ་ལ་ཉན་ཐོས་མ་ཡིན་པའི་ཉན་ཐོས་སྡེ་
བར་གྱུར་པའི་བྱང་ཆུབ་སེམས་དཔའ་ཡོད་པའི་ཕྱིར། དེར་ཐལ།
མདོ་སྡེ་བར་གྱུར་པའི་བྱང་ཆུབ་སེམས་དཔའ་ཡོད་པའི་ཕྱིར། དེར་
ཐལ། གང་ཟག་གི་བདག་མེད་སྟོན་པའི་སྣོད་རུང་ལ། རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པའི་སྟོང་
བར་བསྟན་ན་སྐྲག་པར་འགྱུར་བས་འདིར་བསྟན་འཁོར་ལོ་དང་བོའི་
སྒྲས་ཟིན་ལྟར་ཁས་ལེན་པའི་བྱང་ཆུབ་སེམས་དཔའ་ཡོད་པའི་ཕྱིར།
ཡང་ཐེག་བསྡུས་སོགས་ཀྱི་ལུང་གི་ཚིག་ཟིན་ལ་འཁྲུལ་ནས་ཤེར་ཕྱིན་
གྱི་མདོར་ཆོས་ ཐམས་ ཅད་ངོ་བོ་ཉིད་མེད་ཅེས་གསུངས་པ་ཀུན་་་་་
བཏགས་ཁོ་ན་ལ་སྦྱོར་ཟེར་ན། འོ་ན་ཤེར་ཕྱིན་གྱི་མདོར་ཆོས་་་་
ཐམས་ཅད་ངོ་བོ་ཉིད་མེད་ཅེས་གསུངས་པ་དེ་ཀུན་བཏགས་ཁོ་ན་ལ་
དགོངས་ནས་གསུངས་པར་ཐལ། ཤེར་ཕྱིན་གྱི་མདོར་ཆོས་ཐམས་
ཅད་ངོ་བོ་ཉིད་མེད་ཅེས་གསུངས་པ་ཐམས་ཅད་ཀུན་བཏགས་ཁོ་ན་
ལ་སྦྱོར་བའི་ཕྱིར། འདོད་ན། ཤེར་ཕྱིན་གྱི་མདོར་ཆོས་ཐམས་
ཅད་ངོ་བོ་ཉིད་མེད་ཅེས་གསུངས་པ་ཐམས་ཅད་ཀུན་བཏགས་ཀྱི་མེད་
རྒྱུའི་ངོ་བོ་ཉིད་ཁོ་ན་ལ་དགོངས་ནས་གསུངས་པར་ཐལ། ཤེར་ཕྱིན་
641



བྱང་ཆུབ་ལོ་མ་དཔེ་ཚོགས།
གྱི་མདོར་ཆོས་ཐམས་ཅད་ངོ་བོ་ཉིད་མེད་ཅེས་གསུངས་པ་ཐམས་ཅད་
ཀུན་བཏགས་ཁོ་ན་ལ་དགོངས་ནས་གསུངས་པའི་ཕྱིར་ན་ཁ་ཅིག་མ་
ཁྱབ་ཟེར། འདོད་ན། ཤེར་ཕྱིན་གྱི་མདོར་ངོ་བོ་ཉིད་མེད་ཚུལ་
གསུམ་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པར་གསུངས་
པ་མ་ཡིན་པར་ཐལ། འདོད་པའི་ཕྱིར། འདོད་ན། སུམ་ཅུ་བ་
ལས། ངོ་བོ་ཉིད་ནི་རྣམ་གསུམ་གྱི། ཞེས་སོགས་ཀྱི་ལུང་དོན་མ་
གྲུབ་པར་ཐལ་ལོ། ། ཁ་ ཅིག་ལྡེམ་པོར་དགོངས་ནས་གསུངས་པ་་་་
ཐམས་ཅད་གདུལ་བྱ་ལ་དགོས་པའི་དབང་གི་གསུངས་པ་ཡིན་ཟེར་ན།
དེ་མི་འཐད་པར་ཐལ། དེ་གདུལ་བྱ་འགའ་ཞིག་ལ་དགོས་པའི་
དབང་གི་སྒྲས་ཟིན་དེ་ལ་དེ་ལྟར་གསུངས་པས་མ་ཁྱབ་པ་གང་ཞིག་
དངོས་བསྟན་ལ་དེ་ལྟར་གསུངས་པས་མ་ཁྱབ་པའི་ཕྱིར། དང་བོ་མ་
གྲུབ་ན། ཤེར་ཕྱིན་གྱི་མདོར་ཆོས་ཐམས་ཅད་ཁྱད་པར་མ་ཕྱེ་བར་
དོན་དམ་པར་ངོ་བོ་ཡེ་མེད་དུ་གསུངས་པ་དེ་གདུལ་བྱ་འགའ་ཞིག་ལ་
དགོས་དབང་གི་སྒྲས་ཟིན་ལ་གསུང་བར་ཐལ། དེ་ལྟར་གསུངས་པ་
དེ་མཚན་ཉིད་ལ་ལྡེམ་པོར་དགོངས་པའི་བསྟན་ཚུལ་ཡིན་པའི་ཕྱིར།
དེར་ཐལ། དབྱིག་གཉེན་གྱི་འགྲེལ་བ་ལས། མཚན་ཉིད་ལ་ལྡེམ་
པོར་དགོངས་པ་ནི་ཀུན་བཏགས་ལ་སོགས་པའི་ངོ་བོ་ཉིད་གསུམ་ལ་
བསྟན་པར་བྱ་སྟེ། ཆོས་ཐམས་ཅད་ངོ་བོ་ཉིད་མེད་པ་དང་མ་སྐྱེས་
པ་སོགས་སུ་བསྟན་པའི་ཕྱིར། ཞེས་གསུངས་པའི་ཕྱིར། འདོད་
ན། ཤེར་ཕྱིན་གྱི་མདོར་ཆོས་ཐམས་ཅད་ལ་ཁྱད་པར་མ་ཕྱེ་བར་
642



་
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
དོན་དམ་པར་ངོ་བོ་ཉིད་ཡེ་མེད་དུ་གསུངས་པ་དེ་ཤེར་ཕྱིན་གྱི་མདོའི་
དོན་ ཡིན་ པར་ ཐལ། འདོད་ པའི་ ཕྱིར། འདོད་ མི་ ནུས་ ཏེ།
ལེགས་བཤད་སྙིང་བོ་ལས། དེས་ན་འདི་དག་གིས་མ་ཕྱེ་བར་ཆོས་
ཐམས་ཅད་དོན་དམ་པར་ངོ་བོ་ཉིད་མེད་པར་འཆད་པ་ཡུམ་གྱི་
མདོའི་དོན་ཡིན་ཡང་དེ་དྲང་དོན་ཡིན་ཞེས་མི་འགྲེལ་གྱི། དེ་འདྲ་
བ་དེ་སྒྲ་ཇི་བཞིན་པར་བཟུང་དུ་མི་རུང་བའི་དོན་དེ་ཙམ་ཞིག་ཏུ་མ་
ངེས་ཀྱི་ད་དུང་དེའི་དོན་བཤད་དགོས་པའི་སྒོ་ནས་དྲང་དོན་་་་
འཆད་དོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། ཤེར་
ཕྱིན་གྱི་མདོར་ཆོས་ཐམས་ཅད་ལ་ཁྱད་པར་མ་ཕྱེ་བར་དོན་དམ་པར་
ངོ་བོ་ཉིད་མེད་མཉམ་དུ་གསུངས་པ་དེ་ཤེར་ཕྱིན་གྱི་མདོའི་སྒྲས་ཟིན་
གྱི་བརྗོད་བྱ་ཡིན་པར་ཐལ། དེ་དེའི་བརྗོད་བྱ་ཡིན་པའི་ཕྱིར་ཏེ།
བཅོམ་ལྡན་འདས་ཀྱིས་ངོ་བོ་ཉིད་མེད་པར་སྨྲ་བ་ལ་བསྟན་པའི་ཕྱིར།
དེར་ཐལ། ངོ་བོ་ཉིད་མེད་པར་སྨྲ་བས་དེ་དེའི་བརྗོད་བྱ་ཡིན་པར་
ཁས་ལེན་པའི་ཕྱིར་ན་མ་ཁྱབ། རྟགས་གྲུབ་སྟེ། བཅོམ་ལྡན་་་
འདས་ཀྱིས་དེ་དེའི་བརྗོད་བྱར་མ་བསྟན་ཀྱང་ངོ་བོ་ཉིད་མེད་པར་སྨྲ་
བས་དེ་ལ་ཞེན་ནས་ཁས་ལེན་པ་མི་འགལ་བའི་ཕྱིར། དཔེར་ན།
ཕ་དང་མ་ནི་བསད་བྱ་ཞིང་། ། ཞེས་པའི་མདོ་འདིས་ཕ་མ་གཉིས་
བསད་ བྱ་ བརྗོད་བྱར་བྱས་ ནས་ སུ་ གང་ ལ་ ཡང་ མ་ བསྟན་ ཀྱང་།
དེའི་སྒྲས་ཟིན་ལ་ཕ་མ་གཉིས་བསད་བྱ་འབྱུང་བ་མི་འགལ་བ་བཞིན་
ཡིན་པའི་ཕྱིར། གཞན་ཡང་། འདིར་བསྟན་འཁོར་ལོ་དང་བོ་
643



བྱང་ཆུབ་ལོ་མ་དཔེ་ཚོགས།
ཟ
གཉིས་གཉེན་པོ་ལ་ལྡེམ་པོར་དགོངས་པའི་མདོའི་སྒོ་ནས་དྲང་དོན་དུ་
འགྲེལ་བར་ཐལ། འདིར་བསྟན་འཁོར་ལོ་དང་བོ་དེ་གཉེན་པོ་ལ་
ལྡེམ་པོར་དགོངས་པའི་སྒོ་ནས་དྲང་དོན་དུ་འགྲེལ་བའི་ཕྱིར། དེར་
ཐལ། འདིར་བསྟན་འཁོར་ལོ་དང་བོས་ཐེག་པ་གསུམ་གྱི་བསྒོམ་
བྱའི་བདག་མེད་ལ་ཕྲ་རགས་གྱི་ཁྱད་པར་མ་ཕྱེ་བར་གང་ཟག་གི་་
བདག་མེད་ཙམ་བསྒོམ་པས་ཆོག་པར་ཉན་ཐོས་སྡེ་བས་ཁས་ལེན་པ་
དེ་གཉེན་པོ་ལ་ལྡེམ་པོར་དགོངས་པའི་དོན་དང་། ཆོས་ཀྱི་བདག་
མེད་མ་བསྒོམ་པར་ཤེས་སྒྲིབ་སྤོངས་པ་དང་དེའི་གཉེན་པོར་བསྟན་པ་
སུ་གང་གིས་ཀྱང་མི་བཞེད་པའི་ཕྱིར། གཞན་ཡང་། འདིར་་་་
བསྟན་འཁོར་ལོ་བར་བ་དེ་གཉེན་པོ་ལ་ལྡེམ་པོར་དགོངས་པའི་སྒོ་
ནས་དྲང་དོན་དུ་འགྲེལ་རིགས་པར་ཐལ། དེ་སྒྲིབ་པ་བརྒྱད་པོ་གང་
རུང་གི་གཉེན་པོར་དགོངས་ནས་གསུངས་པའི་ཕྱིར། དེར་ཐལ།
སྒྲིབ་པ་བརྒྱད་པོ་འདྲེན་པའི་ཚེ། སངས་རྒྱས་ལ་བརྙས་པའི་སྒྲིབ་པ།
ལེ་ལོའི་སྒྲིབ་པ། ཅུང་ཟད་ཆོག་པ་སོགས་འདྲེན་པའི་ཕྱིར། ཞེས་
འཆད་པ་ལ། མདོ་སྡེ་རྒྱན་ལས། སངས་རྒྱས་ཆོས་ལ་བརྙས་པ་
དང༌། ། ལེ་ལོ་ཅུང་ཟད་ཆོག་འཛིན་དང༌། ། ང་རྒྱལ་འདོད་ཆགས་
སྦྱོང་བ་དང་། །འགྱོད་དང་མ་ངེས་ལྡོག་པ་ནི། །སེམས་ཅན་རྣམས་
ཀྱི་སྒྲིབ་པ་སྟེ། །ཞེས་གསུངས་པའི་ཕྱིར། ཁྱབ་སྟེ། སྒྲིབ་པ་བརྒྱད་
འདྲེན་པའི་ཚེ་སངས་རྒྱས་ལ་བརྙས་པའི་སྒྲིབ་པ། ལེ་ལོའི་སྒྲིབ་པ།
ཅུང་ཟད་ཆོག་འཛིན་གྱི་སྒྲིབ་པ་སོགས་བརྒྱད་འདྲེན་ཀྱང་། དེའི་
644



མ
རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
གཉེན་པོ་མཉམ་པ་ཉིད་ལ་དགོངས་པ་སོགས་མདོ་བརྒྱད་འདྲེན་་་
རིགས་པའི་ཕྱིར། མདོ་སྡེ་རྒྱན་ལས། དེ་ཡི་གཉེན་པོ་ཐེག་མཆོག་
གསུངས། ། ཞེས་ པའི་ ཐད་ ཀྱི་ དབྱིག་ གཉེན་ གྱི་ འགྲེལ་ བ་ ལས།
གཉེན་པོ་ལ་ལྡེམ་པོར་དགོས་པ་ནི་གདུལ་བྱ་རྣམས་ཀྱི་ཉོན་མོངས་པ་
འདུལ་བ་བལྟ་བར་བྱ་སྟེ། དེའི་གཉེན་པོ་ཐེག་པ་མཆོག་གསུང་བ་
ལྟ་བུའོ། །ཞེས་གསུངས་པའི་ཕྱིར། གཞན་ཡང་། འདིར་བསྟན་
འཁོར་ལོ་བར་བ་བསྒྱུར་བ་ལ་ལྡེམ་པོར་དགོངས་པའི་སྒོ་ནས་དྲང་
དོན་འགྲེལ་རིགས་པར་ཐལ། དེ་དགོངས་པ་ཅན་གྱི་མདོ་བཞི་བོ་
གང་རུང་ཡིན་པའི་ཕྱིར། ཁྱབ་སྟེ། དགོངས་པ་ཅན་གྱི་མདོ་བཞི་
བོ་གང་རུང་ཡིན་ན་བསྒྱུར་བ་ལ་ལྡེམ་པོར་དགོངས་པའི་མདོ་ཡིན་
པས་ ཁྱབ་ པའི་ ཕྱིར། ཞེས་ འཆད་ པ་ ལ། ཀུན་ བཏུས་ ལས།
བསྒྱུར་ བ་ ལ་ ལྡེམ་ པོར་ དགོངས་ པ་ རྣམ་ པར་ངེས་ པ་ གང་ ཞེ་ན།
མིང་གི་ཚོགས་དང་། ཚིག་གི་ཚོགས་དང་། ཡི་གེའི་ཚོགས་ཀྱི་དོན་
གཞན་དུ་བརྗོད་ཅིང་དོན་གཞན་དུ་བསྒྱུར་བ་སྟེ། ཞེས་གསུངས་
པའི་ཕྱིར། གཞན་ཡང་། འདིར་བསྟན་འཁོར་ལོ་དང་བོ་གཉིས་
བསྒྱུར་བ་ལ་ལྡེམ་པོར་དགོངས་པའི་སྒོ་ནས་དྲང་དོན་དུ་འཆད་རིགས་
པར་ཐལ། དེ་གྲུབ་མཐའ་རང་རང་ལ་གྲགས་པའི་ཡི་གེ་ངན་པ་མ་
གྲགས་པའི་དོན་ཟབ་མོ་གཞན་དུ་བསྒྱུར་ནས་འཆད་རིགས་པའི་ཕྱིར།
དེར་ཐལ། འདིར་བསྟན་འཁོར་ལོ་དང་བོའི་དགོངས་པ་ཡིད་ཀྱི་
རྣམ་ཤེས་ཀྱི་ས་བོན་ལ་ཕྱི་རོལ་གྱི་གཟུགས་སོགས་སྣང་བ་དེ་ཀུན་གཞི་
645



བྱང་ཆུབ་ལོ་མ་དཔེ་ཚོགས།
ལ་སྦྱར་ནས། འདིར་བསྟན་འཁོར་ལོ་བར་མཐའ་གཉིས་ཀྱི་ཀུན་
གཞི་ཡོད་པར་གསུངས་པ་དེ་ཀུན་གཞི་མི་འདོད་པའི་དབུ་མ་ཐལ་
རང་དག་གིས་ཡིད་ཀྱི་རྣམ་ཤེས་སམ་བདེར་གཤེགས་སྙིང་བོ་རང་
བཞིན་གནས་རིགས་ལ་ཀུན་གཞིའི་སྒྲས་བཏགས་ནས་བསྟན་པ་ཡིན་
པའི་ཕྱིར། ཞེས་འཆད་པ་ལ། རྒྱན་སྟུན་པོ་བཀོད་པ་ལས། ས་
རྣམས་སྣ་ཚོགས་ཀུན་གཞི་སྟེ། །བདེར་གཤེགས་སྙིང་བོ་དག་པའང་
དེ། ། ཞེས་སོགས་གསུངས་པའི་ཕྱིར། ཁ་ཅིག ཤེར་ཕྱིན་གྱི་་་
མདོར་གཟུགས་ནི་ཀུན་རྫོབ་ཏུ་ཡོད་ཀྱི་དོན་དམ་པར་མེད་དོ། །ཞེས་
པ་ནས། རྣམ་མཁྱེན་ནི་ཀུན་རྫོབ་ཏུ་ཡོད་ཀྱི་དོན་དམ་པར་མེད་
དོ། །ཞེས་པའི་བར་གྱི་དོན་དམ་པར་ངོ་བོ་ཉིད་མེད་ཚུལ་དགོངས་
འགྲེལ་ལས་དངོས་སུ་བཤད་པའི་དོན་དམ་པར་ངོ་བོ་ཉིད་མེད་ཚུལ་
གཉིས་ཁོ་ན་ལ་སྦྱར་ནས་བཤད་ཟེར་ན། དེ་མི་འཐད་པར་ཐལ།
དེ་ལ་ཀུན་རྫོབ་ཏུ་ཡོད་ཚུལ་དང་དོན་དམ་པར་མེད་ཚུལ་བཅུ་གསུམ་
རེ་ཡོད་པའི་ཕྱིར། དེར་ཐལ། དབུ་མ་སྣང་བ་ལས། སེམས་
ཙམ་པས་དབུ་མ་བ་ལ་ཁྱོད་ཀྱི་དོན་དམ་པར་ངོ་བོ་ཉིད་མེད་ཚུལ་དེ་
གང་ལ་བྱེད་ཅེས་རྒལ་ལན་དང་བཅས་ནས་དབུ་མའི་ལམ་བཅུ་གསུམ་
འབྱུང་བ་ཡིན་པའི་ཕྱིར། གཞན་ཡང་ཤེར་ཕྱིན་གྱི་མདོར་ཆོས་་་་
ཐམས་ཅད་དོན་དམ་པར་ངོ་བོ་ཉིད་མེད་པ་སྒྲས་ཟིན་ལ་བསྟན་པ་དེ་
གཉེན་པོ་ལ་ལྡེམ་པོར་དགོངས་པ་ཡིན་པའི་ཕྱིར་ཏེ། དེ་ལྟར་བསྟན་
པ་དེ་རྣམ་གཡེང་གི་རྟོག་པ་བཅུའི་གཉེན་པོར་རྣམ་པར་མི་རྟོག་པའི་
646



རྗེ་སྒོ་བློ་གསུམ་གྱི་དྲང་ངེས་ཡིག་ཆ་ཕྱོགས་བསྒྲིགས་བཞུགས་སོ། །
ཡེ་ཤེས་བཅུ་བསྟན་པ་ཤེས་པའི་ཆེད་ཡིན་པའི་ཕྱིར། དེར་ཐལ།
ཐེག་བསྡུས་ལས། རྣམ་གཡེང་གི་རྟོག་པ་བཅུའི་གཉེན་པོ་ཤེར་ཕྱིན་
གྱི་མདོར་རྣམ་པར་མི་རྟོག་པའི་ཡེ་ཤེས་བསྟན་ཏོ། །ཞེས་སོགས་ཀྱི་
རྣམ་གཡེང་ཀྱི་རྟོག་པ་བཅུ་བོ་རེ་རེའི་གཉེན་པོ་རྒྱས་པར་བསྟན་པའི་
ཕྱིར། གཞན་ཡང་། འདིར་བསྟན་འཁོར་ལོ་བར་མཐའ་གསུམ་
གྱིས་དྲང་ངེས་ཕྱེ་བ་ལ་བརྟེན་ནས། དབུ་སེམས་ཀྱི་ཤིང་རྟ་ཆེན་པོ་
དག་གིས་དབུ་མའི་ལམ་བཅུ་གསུམ་འདོད་པ་ཡིན་ཏེ། དེ་ལྟར་
བཀྲལ་བ་ལ་བརྟེན་ནས། འོད་སྲུངས་དབུ་མའི་ལམ། ཞེས་པ་
ནས། བསྐལ་བ་འབུམ་དུ་བསགས་པ་ཡང་ཚུལ་བཞིན་དུ་ཡིད་ལ་
བྱེད་པའི་སོ་སོར་རྟོག་པ་གཅིག་གིས་མེད་པར་འགྱུར་རོ། །ཞེས་པའི་
བར་གྱིས་དབུ་མའི་ལམ་རྒྱས་པར་བཤད་པའི་ཕྱིར་རོ། །དེ་ལ་བློ་
བརྟན་གྱིས་མཛད་པའི་འོད་སྲུངས་ལེའུའི་འགྲེལ་བ་ལས། འདི་
ལྟར་ཆོས་ཐམས་ཅད་ལ་དབུ་མའི་ལམ་ནི་རྣམ་པ་བཅུ་གསུམ་དུ་སྟོན་
ཏེ། གང་ཟག་སྟོང་བ་ཉིད་དུ་སྟོན་པ་དང་། གང་ཟག་ལ་བདག་
མེད་པ་དང་། ཞེས་སོགས་དང་། དབུ་མ་ལས། ཐ་དད་དང་ནི་
གཅིག་མཐའ་དང༌། །ཉན་ཐོས་མི་རྟག་མཐའ་དང་ནི། །ཞེས་སོགས་
རྩ་འགྲེལ་གྱིས་དབུ་མའི་ལམ་རྒྱས་པར་བསྟན་པའི་ཕྱིར། གཞན་
ཡང་། དབུ་སེམས་ཀྱི་ཤིང་རྟ་ཆེན་པོ་རྣམས་ཀྱིས་དྲང་ངེས་ཕྱེ་བ་ལ་
ཆོས་ཅན། དགོས་པ་ཡོད་དེ། རྒྱལ་བའི་གསུང་རབ་ཀྱི་དྲང་ངེས་
ཕྱིན་ཅི་མ་ལོག་པར་གཏན་ལ་ཕབ་པ་ལ་བརྟེན་ནས་ཀུན་རྫོབ་དང༌།
647



བྱང་ཆུབ་ལོ་མ་དཔེ་ཚོགས།
=
དོན་དམ་གྱི་རིམ་པ་ཉམས་སུ་བླངས་ནས་གདུལ་བྱ་མཐའ་ཡས་པ་ལ་
བསྐོར་བས། རྒྱལ་བའི་ཡོན་ཏན་རྒྱ་མཚོའི་ཕ་རོལ་མཆོག་ཏུ་འགྲོ་
བར་བྱ་བའི་ཆེད་ཡིན་པའི་ཕྱིར། ཞེས་པའི་ཚུལ་དེ་ཉིད་སྟོན་པར་
བྱེད་པ་ལ། དཔལ་ལྡན་ཟླ་བ་གྲགས་པའི་དབུ་མ་འཇུག་པ་ལས།
ཀུན་རྫོབ་དེ་ཉིད་གཤོག་ཡངས་དཀར་བོ་རྒྱས་གྱུར་པ། ། ངང་པའི་
རྒྱལ་པོ་དེ་ནི་སྐྱེ་བོའི་ངང་བ་ཡི། །མདུན་དུ་བདར་ནས་དགེ་བའི་རླུང་
གི་ཤུགས་སྟོབས་ཀྱིས། །རྒྱལ་བའི་ཡོན་ཏན་རྒྱ་མཚོའི་ཕ་རོལ་མཆོག་
ཏུ་འགྲོ། ཞེས་གསུངས་པའི་ཕྱིར། སརྦ་མསྟུ་ཛ་ག་ཏཾ། མངྒ་
ལཾ། །
648



རྩོམ་སྒྲིག་འགན་འཁུར་བ། འབྲུག་རྒྱལ་མཁར།
མདུན་ཤོག་མཛེས་རིས། ཞི་ཅིན་ལེན།
མདུན་ཤོག་གཟིགས་བྱང་། གྲགས་པ།
བྱང་ཆུབ་ལོ་མ་དཔེ་ཚོགས།
༄༅།།རྗེ་སྒོ་བློ་གསུམ་གྱི་དྲང་ངེས་ཕྱོགས་བསྒྲིགས་བཞུགས་སོ།།
ཆ་རིས་སྐལ་བཟང་ཐོགས་མེད་ཀྱིས་དག་སྒྲིག་བྱས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཞིང་བཀྲམ།
ཀན་སུའུ་ཅིན་ཉིན་པར་ཁང་གིས་དཔར།
དེབ་ཚད།ཧོ་སྨིས850 x 1168 1/32 དཔར་ཤོག20.5 ཡིག་གྲངས་ཁྲི29
2003ལོའི་ཟླ8པར་པར་གཞི་དང་བོ་བསྒྲིགས། 2003ལོའི་ཟླ8པར་པར་ཐེངས་དང་བོ་དཔར།
དཔར་གྲངས།1=2,000
རིན་གོང་སྒོར37.00
ISBN7-5421 ཁ 0889 - 1/B• 101



图书在版编目(CIP)数据
藏传佛教格鲁派辨了不了义论集/恰日·嘎藏陀美,
夏吾才让整理,一兰州:甘肃民族出版社,2002
(菩提叶丛书/恰日·嘎藏陀美主编)
ISBN 7-5421-0889-1
I.藏...II.恰..II.喇嘛教 - 佛教哲学 - 文集
- 藏语 N. B946.6-53
中国版本图书馆 CIP 数据核字(2002)第108263号
责任编辑:周甲克
封面设计:徐晋林
hil
菩提叶丛书
藏传佛教格鲁派辦了不了义论集
恰日·嘎藏陀美 整理
甘肃民族出版社出版发行
(730000 兰州市滨河东路296号)
甘肃静宁印刷有限责任公司印刷
开本850 x1168 毫米 1/32 印张 20.5 插页2 字数 290千
2003年8月第1版, 2003年8月第1次印刷
印数:1-2,000
ISBN 7-5421-0889 -1/B-101 定价:37.00 元



%95
%
་
&
༥
#/E #B / # # E
# IH is+/ / 7/
ཀན་སུའུ་མི་རིགས་དཔེ་སྐྲུན་ཁང་།
ཀྱིས་
ནEW
དུ
སྟེ།
ན།
ཡིན།
སྐད་
